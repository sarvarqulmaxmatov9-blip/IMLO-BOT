Fazliddin O‘taganov

 
 

 

 
 
 
 

 

 
Telegram manzil: https://t.me/Memorplus 
 
Telegram manzil: https://t.me/Ona_tili_va_adabiyot_N1

 
 

“Me’mor plus” 

1 
 



 
SHE’RIY SAN’ATLAR (MAKTAB DARSLIKLARIDAN) 

7-sinf 
TASHBEH 

adabiyotda keng qo‘llanadigan she’riy san’atlardan biri. Uni o‘zbekcha qilib o‘хshatish desa ham bo‘ladi. 
Tashbihda narsa, belgi va harakat kabilar boshqasiga o‘хshatish, qiyoslash orqali tasvirlanadi. Bu o‘sha 
tushunchani anglash va his qilishni osonlashtiradi. Demak, tashbih ikki narsani bir-biriga o‘хshatishdir. 
Masalan, 
«Yuzing go‘zallikda gul kabidir» deyilganda yuz gulag o‘хshatilgan. Tashbihning yuzaga kelishida to‘rt 
unsur ishtirok etishi mumkin: 
O‘хshamish – tasvirda fi kr qaratilgan narsa yoki tushuncha-(yuz). 
O‘хshatilmish – tasvirda qiyoslanayotgan narsa yoki tushuncha-(gul). 
Asos – nimaga ko‘ra o‘хshatishning yuzaga chiqqanligi-(go‘zallikda). 
Vosita – o‘хshatilish belgisi (kabi). 
Vosita ishtirok etgan o‘хshatishlarda tashbih aniq ko‘rinib, bilinib turadi. So‘z san’atida -dek, -day, -cha, -
simon, -vor, -oso, -vash, -iy, -oyin kabi qo‘shimchalar, kabi, singari, misli, go‘yo, yanglig‘, хuddi, 
o‘хshab, nechukki va boshqa so‘zlar vosita bo‘lib keladi. Ko‘pincha asos ishtirok etmaydi. 
Sanga binafsha kibi qaddi nigun, 
Bosh ko‘tara olmay uyotdin zabun. 
Ul ulus jondin ayru el yanglig‘, 
Sayr etib suv yuzida yel yanglig‘. 
Ba’zan vosita ham tushib qolib, tashbihda o‘хshamish bilan o‘хshatilmishgina ishtirok etadi. Masalan, 
«qoshi hiloldek egik» deyish o‘rniga «qoshi hilol», «qomati sarvdek tik» deyish o‘rniga «sarvqomat», «yuzi 
oydek» o‘rniga «yuzi oy» ishlatiladi: 
Ermas alar tufrog‘-u, sen nuri pok, 
Хilqat alarg‘au sanga – tiyra хok, – 
baytida ham shu holatni ko‘rish mumkin. Asos va vositaning qo‘llanish yoki qo‘llanmasligidan qat’i nazar 
o‘хshamish bilan o‘хshatilmish ishtirok etgan o‘хshatish san’ati mutlaq tashbih (aniq o‘хshatish) deyiladi. 
Ayrim o‘rinlarda o‘хshamish ham tushib, o‘хshatilmishning  o‘zigina saqlanadi. «Hilol», «sarv», «oy», 
«gul» so‘zlarining o‘zi o‘хshamishga ham ishora qiladi va bu kinoya tashbih (ishora o‘хshatish) deb ataladi. 
Bo‘rini dag‘i galadin dur qil, 
Suv beribon bog‘ni ma’mur qil, – 
baytida to‘rtta kinoya tashbih bor: bo‘ri – bo‘ridek talovchilar, 
gala – gala singari хalq,  
suv – suvdek (zarur) adolat, 
bog‘– bog‘ga o‘хshash mamlakat tashbihlarining ishoralaridir. 

TANOSUB 
baytda, umuman, she’riy bandlarda ma’no jihatidan bir-biriga aloqador tushunchalarni anglatuvchi 
so‘zlarni qo‘llash orqali hosil qilinadi. Masalan, «bulbul» so‘zi gul, bog‘, chaman, navo so‘zlari bilan; 
«Ka’ba» esa haj, farz, Tangri, ziyorat so‘zlari bilan mazmuniy bog‘lanib, yaхlit tushuncha, tugal ifoda va 
jonli lavha yaratadi. 
Anda bir shoh hokim-u voliy, 
Mulki ma’mur-u himmati oliy. 
Ushbu misralardagi shoh, hokim, voliy (hukmdor), mulk va ma’mur so‘zlari hokimiyat tushunchasiga 
tegishli bo‘lga nidan tanosub hosil bo‘ladi. 

IRSOLI MASAL 
«maqol keltirish» ma’nosini bildirib, badiiy asarda fikr isboti uchun хalq maqollaridan foydalanish 
san’atidir. Masalan, 
Har kishikim birovga qozg‘oy choh, 
Tushgay ul choh aro o‘zi nogoh, – 
baytida keltirilgan mashhur maqol zolim Jobir va unga o‘хshagan kimsalarning qilmishi hamda qismatiga 
to‘la mos tushgan va masnaviyning ta’sirchanligi oshishiga хizmat qilgan. 

8-sinf 

2 
 



 
TALMEH 

«Talmeh san’ati» deganda badiiy asarda biror voqea- hodisa, tarixiy fakt, adabiy yoxud afsonaviy 
qahramon nomini tilga olish yoki unga ishora qilib o‘tish tushuniladi. 

0‘zbek mumtoz adabiyoti namunalarini o‘qiy boshlasak, ularda, albatta, ko‘pdan ko‘p payg‘ambar 
alayhissalomlar nomlari, ular hayotida kechgan voqea-hodisalar tilga olinganining guvohi bo‘lamiz. 
Shoirlarimiz ko‘pincha o‘z fikr-mulohaza yoki his-tuyg‘ularini Farhod, Majnun, Vomiq yoki Shirin, Layli, 
Uzro kabi adabiy qahramonlar nomlari yoki ulaming ishqiy sarguzashtlariga bog‘lab ifodalaydi. Bularning 
hammasi — talmeh. 

Dinimiz tarixidan yaxshi bilamizki, Yusuf payg‘ambar alayhissalomni aka-ukalari uzoqlardagi quduqqa 
tashlab keladi. Yuqorida ta’kidlanganidek, Yoqub payg‘ambar alayhissalomning eng suyukli o‘g‘lidan 
ayrilgani, behad aziyat chekib, yig‘layverganidan uning ko‘zlari butkul ko‘r bo‘lib qolganidan xabaringiz 
bor. Lutfiyning ko‘rib o‘tilgan «Xoh inon, xoh inonma» radifli g‘azalidagi: 
Yoqub bikin ko‘p yig‘idin qolmadi sensiz Nuri basarim, xoh inon, xoh inonma, — 
baytida xuddi shunday yo‘l tutilgan. Lirik qahramonning yori ishqida yig‘layverishini xuddi Yoqub 
payg‘ambar alayhissalomning o‘g‘li Yusuf alayhissalom dardida ko‘z yoshi to‘kkaniga o‘xshatadi. 

Talmeh san’ati asar ta’sirchanligini oshirishda alohida o‘rin tutadi. Muallif kitobxon tasavvurida 
avvaldan shakllanib ulgurgan tayyor timsollar orqali o‘z fikr-mulohazasi yoki his-tuyg‘usini ifodalash bilan 
kuchli ta’sir o‘tkazishga erishadi. 

Talmeh san’ati hozirgi o‘zbek she’riyatida ham ko‘p qo‘llanadi. 
IRSOLI MASAL 

Nasriy asardagi jumlada yoki she’rda xalq og‘zaki ijodida mashhur boʹlib ketgan biror maqol, matal 
yoxud hikmatli so‘z keltirib, nutq ta’sirchanligini oshirish usuliga «irsoli masal san’ati» deyiladi. 

Bu yerdagi irsol -«keltirish», masal - «misol», «tam- sil», «maqol», «matal» ma’nolarini anglatadi. Eski 
o‘zbek tilida tamsil, maqol va matallar «masal» yoki «zarb ul- masal» deyilgan. 

Hozirgi tilshunosligimizda maqol, matal va hikmatli so‘zlar «barqaror birikmalar» deb yuritiladi. 
Irsoli masal san’ati o‘zbek yozma adabiyotining eng qadimgi namunalarida ham uchraydi. XI asr shoiri 

Yusuf Xos Hojibning «Qutadg‘u bilig», XII asrda yashab, ijod qilgan Ahmad Yugnakiyning «Hibat ul-
haqoyiq» asarlarida bu ifoda va tasvir vositasining yuksak namunalariga duch kelamiz. XVIII asrda yashab, 
ijod qilgan Gulxaniyning «Zarbulmasal» asari esa usluban boshdan oxir irsoli masal san’ati asosida 
bitilgan. Ya’ni uning har bir sahifasida ko‘p-ko‘p maqol, matal va hikmatli so‘zlar ishlatiladi. 

Irsoli masalda muallif o‘z fikr-mulohazasini tayyor maqol, matal, hikmatli so‘z orqali quvvatlab oladi, 
shu tariqa o‘quvchini ishontirishni kuchaytiradi, matnning ifoda ta’sirchanligini oshiradi. 

Mumtoz adabiyotimiz vakillari asarlarida irsoli masal san’atining eng yorqin namunalari mavjud. Qalam 
ahli, xususan, shoirlarimiz tilning shunday zo‘r imkoniyatidan yuksak mahorat bilan foydalanishga harakat 
qilishgan. 

Shu (maqol keltirish) jihatdan Mavlono Lutfiy ijodi o‘zigacha bo‘lgan davr shoirlari ichida alohida 
ajralib turadi. Chunki uning she’riyatida irsoli masal juda ko‘p uchraydi. Shunga ko‘ra, irsoli masal qo‘llash 
- shoir ijo- diyotining yetakchi uslubiy fazilatlaridan biri, deyish mumkin. 

Bu qalam sohibi (Lutfiy) merosida shunday g‘azallar ham borki, ular boshidan oxirigacha badiiy-uslubiy 
tarafdan tamoman ana shu irsoli masal san’ati asosiga quriladi. 

«Ayoqingg‘a tushar har lahza gisu...» g‘azali xuddi shunday asarlar sirasiga kiradi. Undagi mavjud besh 
baytning bari aynan ana shu san’at ishtirokida yaratilgan. Bu qo‘shmisralarning hammasida maqol 2- satrda 

ʹ
kelgan. Amalda ularning har biri dastlabki misrada ifodalangan fikrning tasdig‘i yanglig  qog‘ozga tushgan. 
Shu tariqa shoir o‘z nuqtayi nazarini ikki karra mustahkamlagan- dek bo‘ladi. 

TAJNIS 
Tajnis - badiiy san’atlardan biri. Asli arabchadan olingan bu so‘z lug‘aviy jihatdan «jinsdosh», ya’ni 
«shakldosh» degan ma’noni anglatadi. Bu nutqda shakli bir xil, ammo ma’nosi har xil so‘zlar yoki so‘zlar 
turkumini qo‘llash, degani. 
Ammo bu san’atni oddiygina qilib, omonimlar ishlatish ekan-da, deb hisoblamaslik kerak. Chunki 
omonimlar - tilda qat’iylashgan shakldosh so‘zlar. Tildagi omonimlar adabiy asarda tajnis hosil qilish uchun 
eng asosiy vosita hisoblanadi, albatta. Biroq tajnisni yuzaga keltirish uchun ba’zan muallif bir necha so‘zlar 
ishtirokida ohoriy (original, ilgari ishlatilmagan, ya’ni bir martalik) shakldoshliklar yaratishi ham mumkin. 

3 
 



 
Masalan, ul Oy, и loy, uloy (ulay) so‘z birikmalari tilda o‘zaro omonim emas. Shoir she’rda bularni shunday 
qo‘llaydiki, natijada bir gal ul Oy (u Oy), boshqa safar u loy, uchinchi ko‘rinishda esa uloy (ulay) 
ma’nolarini anglatadi. Shundan ifoda go‘zalligi kelib chiqadi. 0‘quvchi уо tinglovchi shuurida ajib bir 
badiiy zavq paydo bo‘ladi. 
Turkiy tillar, jumladan, o‘zbek tili - tajnis yaratish uchun juda katta imkoniyatlarga ega. Hatto, tilimizdagi 
shu qulaylik adabiyotimizda tajnis ishlatish shart qilib qo‘yilgan alohida, maxsus bir janrning paydo 
bo‘lishiga olib kelgan. 
Tuyuq - shunday janr, unda qofiyaga olingan so‘z yoki so‘zlar turkumi o‘zaro shakldoshlik paydo qilishi 
shart. 
Navoiyning mana bu tuyug‘i qofiyasida tajnis bo‘lib kelgan so‘zlarni ko‘rib chiqaylik: 

Yo qoshingdin necha bir o‘q ko‘z tutay, 
Otki, o‘rusig‘a oning ko‘z tutay. 
Necha ko‘rgach o‘zga mahvashlar qoshin,  
Yangi Oy ko‘rgan kishidek ko‘z tutay. 

Bu tuyuqda quyidagi tajnislarga duch kelamiz:  
— ko‘z tutay — kutay; 
— ko‘z tutay — ko‘zimni tutay; 
— ko‘z tutay — ko‘zimning ustiga qo‘limni qo‘yib qaray. 

Tajnis qofiyaga olinganda unda ishtirok etayotgan so‘zlarning o‘zi qofiya vazifasini o‘taydi. Ya’ni ma’nosi 
har xil bo‘lgani uchun bu yerda tajnis tarkibidagi so‘zlarning takrorlanishi qofiya o‘rnida qabul qilinadi. 
E’tibor qilgan bo‘lsangiz, ushbu tuyuqdagi 1-, 2- va 4-misralar- da tajnisdan oldin kelgan «o‘q», «oning» va 
«kishidek» so‘zlarida qofiya xususiyati, ya’ni o‘zaro ohangdoshlik yo‘q. 
She’rda tajnis hosil qilish uchun o‘zaro shakldosh so‘zlar yoki so‘zlar turkumi faqat qofiyada, ya’ni satr oxi-
rida kelishi shart emas. Har qanday matnda shakldosh so‘zlar yoki so‘zlar turkumini qo‘llash tajnis san’atini 
hosil qilaveradi. Shuning uchun tajnis nasriy asarlar uchun ham xos badiiy san’at hisoblanadi. 

9-sinf 
JONLANTIRISH 

G‘azalda badiiy tasvir vositasining o‘rni adabiyot san’at turlaridan biri ekanligidan xabardorsiz. Bu san’at 
turi haqidagi ilm adabiyotshunoslikdir. Quyi sinflardan o‘tmish adiblarning eng sara, tanlangan vakillari 
ijodini aks ettiruvchi mumtoz adabiyot namunalari bilan tanishib kelmoqdasiz. Asosiy ijod shakli she’riyat 
bo‘lgan mumtoz adabiyotni ilmiy o‘rganadigan soha mumtoz adabiyotshunoslik deyiladi. Mumtoz 
adabiyotshunoslik uch qismdan iborat — aruz ilmi, qofiya ilmi, badiiyat ilmi. Aruz she’rning vazni 
(o‘lchovi) haqida, ikkinchisi qofiya tuzilishi, ahamiyati, unsurlariga ko‘ra turlari to‘g‘risidagi bo‘lsa, oxirgisi 
ilmi badi’ deb ham ataladi. Ilmi badi’ arabcha birikma bo‘lib, chiroyli so‘zlash, nodir, ajoyib ifoda ilmi 
degani. Badiiy tasvir vositalarining she’r badiiyatini ta’minlashdagi o‘rnini tushunish uchun Atoyi 
g‘azallariga murojaat qilamiz: Jamoling vasfini qildim chamanda, Qizordi gul uyottin anjumanda. Baytni 
tushunishni osonlashtirish uchun undagi gap bo‘laklarini odatdagi tartibga keltirib olamiz hamda misralarda 
ochiq ishtirok etmay, yashirin kelayotgan bo‘laklarni qavs ichida beramiz: (Men) chamanda jamoling vasfini 
— ta’rifini qildim, (shunda) anjuman, ya’ni chamanzordagi gul uyatdan qizarib ketdi. Endi o‘ylab ko‘ring, 
oddiy til bilan aytganda, shoir nima demoqchi o‘zi? Bilib turganingizdek, u: “Mening yorim juda ham 
chiroyli”, — deyapti, xolos. Ana shu oddiy fikrni shoirona badiiy ifodalamoqda. Tahlilda Siz xayolga, 
fikrlaringizga erk bering, tasvirlangan lavhani, matnni kengaytirib oling. Yuqoridagi baytni quyidagicha 
sharhlash mumkin: gullar yig‘ini — anjumanida bir gul: “Dunyoda eng go‘zal menman”, — deya 
maqtanardi. Buning ustiga kelib qolgan oshiq o‘z ma’shuqasini ta’rif qilgan edi, o‘zidan bir necha marta 
go‘zalroq jamol egasi borligini eshitgan gul maqtanchoqligidan sharmanda bo‘lib, qizarib ketdi va shundan 
keyin dunyoda qizil gul paydo bo‘ldi. Ko‘rib turganingizdek, shoir gulni insonlardek jonli qilib tasvirlayapti. 
Demak, baytda jonlantirish san’ati qo‘llangan. Bu tasvir vositasi mumtoz adabiyot ilmida tashxis 
(shaxslantirish) san’ati deb ataladi.  

4 
 



 
HUSNI TA’LIL 

Yana bir holat((Men) chamanda jamoling vasfini — ta’rifini qildim, (shunda) anjuman, ya’ni 
chamanzordagi gul uyatdan qizarib ketdi…) Dunyoda qizil gul paydo bo‘lishiga mazkur baytda 
aytilganidek, oshiqning chamanda ma’shuqa ta’rifini qilishiga aloqasi bormi? Yo‘q, albatta. Aslida, bu 
go‘zalgacha ham chamanzorda qizil gullar bor edi. Shoir esa men sevgilimning ta’rifini ovoza qilganimdan 
keyin gulning uyalishidan borliqda qizil gul paydo bo‘ldi deydi. Yo‘q joydan shoirona lutf bilan aloqadorlik 
tiklangan. Bu kabi bir narsa (tasvir, holat)ni unga aloqasi bo‘lmagan boshqa narsa bilan izohlash husni ta’lil 
(chiroyli dalillash) deyiladi.  

MUBOLAG‘A 

Tamanno qilg‘ali la’lingni ko‘nglum, Kishi bilmas onikim, qoldi qanda? Avvalo, lug‘at yordamida notanish 
so‘zlar ma’nosi aniqlab olinadi: tamanno qilmoq — orzu qilmoq; la’l — lab, la’lning o‘zi qimmatbaho qizil 
toshdir; qanda — qayerda. Misralardagi gap bo‘laklarini odatdagi tartibga keltiramiz: Ko‘nglim la’l kabi 
qizil labingni orzu qilgan edi, (lekin hech bir) kishi labingning qayerda ekanligini bilmaydi. O‘ylang-chi, 
shoir ma’shuqaning labi qayerda ekanligini hech kim bilmasligini aytish bilan nima demoqchi bo‘lyapti? 
Sharq mumtoz she’riyatida noziklik — go‘zallikning belgisi. Bu baytda “Yorning og‘zi juda ham tor”, — 
degan oddiygina fikr bildirilayapti. Lekin Atoyi uni shoirona tarzda yorning og‘zi shu qadar kichikki, kishi 
har qancha tikilsa ham, labi qayerdaligini topa olmaydi shaklida ifodalamoqda. Yorning og‘zi tor degan 
ma’no bo‘rttirib, o‘ta kuchaytirib berilmoqda. Adabiyotshunoslikda juda bo‘rttirish yoki o‘ta kuchaytirib 
tasvirlash mubolag‘a deyiladi.  

TALMEH 

Solib borma meni, ey Yusufi husn, Bu kun Ya’qubtek baytul hazanda. Baytdagi “baytul hazan”ni 
arabchadan so‘zma-so‘z tarjima qilsak, “g‘am uyi” degan ma’noni anglatadi. Bu yerda kuchli iztirob, qayg‘u 
ma’nosi ifodalanmoqda. Baytda “Ey husni Yusuf (kabi yor), bukun sen meni Yoqubtek (Ya’qubtek) qilib 
qayg‘u uyiga solib qo‘ymagin” tarzidagi mazmun berilayotganini sezgan bo‘lsangiz kerak. Misralardagi 
Yusuf, Yoqub obrazlari ishora qilayotgan ma’noni tushungan kishi baytni to‘la idrok eta oladi. Rivoyatga 
ko‘ra, Yoqub payg‘ambarning o‘n bir o‘g‘li bo‘lib, kenja o‘g‘li husnda tengsiz Yusufni jonidan ortiq suyar, 
bir dam bo‘lsa ham oldidan jildirgisi kelmas ekan. Otasining Yusufni o‘zlaridan ortiq ko‘rayotganiga hasad 
qilgan o‘gay akalari uni o‘ynatib kelamiz deb dashtga olib chiqishadi va uni o‘ldirish maqsadida quduqqa 
tashlab yuboradilar. Ukalarining yechib olingan ko‘ylagini qonga botirib, otalariga: “Yusufni bo‘ri yeb 
ketdi”, — deb ko‘rsatadilar. Yoqub alayhissalom o‘g‘li qaytib kelguncha necha yillar davomida ayriliq 
tufayli kecha-kunduz qon yig‘laydi. Demak, shoir: “Ey yor, o‘zingni yiroq qilib, meni ayriliqda 
qiynamagin”, — degan fikrni ifodalash uchun Yoqub va Yusuf alayhissalom haqidagi rivoyatga ishora 
qilmoqda. She’riyatda tarixiy voqea va shaxslar, adabiy qahramonlarga ishora qilish talmeh (arabcha “nazar 
solmoq”) san’ati deb yuritiladi.  

ISHTIQOQ 

Uzun sochingdin uzmasmen ko‘ngulni, Ayog‘ing qanda bo‘lsa, boshim anda. Bu baytda barcha gap 
bo‘laklari o‘z joyida. Faqat “uzmasmen” bilan “ko‘ngulni” so‘zlarining o‘rni almashgan xolos. Gap nima 
uchun baytning birinchi misrasida yorga: “Uzun sochingdan ko‘ngulni uzmayman”, — degan oshiq ikkinchi 
misrada: “Ayog‘ing qayerda bo‘lsa, boshim o‘sha yerda”, — deyotgani sababini aniqlashda. Bu gaplarning 
bir-biriga qanday bog‘liqligi bor? Ma’lumki, mumtoz she’riyatda ma’shuqa sochlari uzunligidan uning 
oyog‘igacha tushib turishi tasvirlanadi. Xalq orasida uzun sochli ayollarga nisbatan “...sochi tovoniga 

5 
 



 
tushadi”, — degan ibora qo‘llanishini ham eshitgandirsiz, hoynahoy. Buning ustiga, qadimda qushlar qildan 
yasalgan tuzoq bilan ovlangan. Oshiqning ko‘ngil qushi ham ma’shuqaning sochidan qilingan to‘rga ilingan, 
albatta. Demak, ko‘ngilni bog‘lab olgan soch oyoqqacha tushar ekan, shu sochga shaydo bo‘lib, uning 
domiga tushgan oshiqning boshi yana qayerda bo‘lsin!? Shuningdek, ikkinchi misraning “Sen qayerda 
bo‘lsang, men ham o‘sha yerdaman” degan ma’nosi ham bor. Oshiq ko‘ngli yorning uzun sochlariga 
bog‘langan va bu bog‘liqlik uzilmas ekan, u ma’shuqaning izidan qolmaydi. “Uzun” va “uzmasman” 

so‘zlari o‘zakdoshlarga o‘xshab ketadigan (aynan o‘zakdosh demayapti, o’xshasa ham, bas, deyapti) “uz” 

so‘zi bilan boshlanib, baytga ajib ohangdorlik bag‘ishlaydi. Ayni paytda, bu ohangdorlik shu so‘zlar 
ifodalayotgan ma’noni kuchaytiradi ham. She’rda o‘zakdosh so‘zlarning qo‘llanishi ishtiqoq (arabcha 
“so‘zdan so‘zni ajratish” ma’nosida) tasvir vositasi hisoblanadi. Shu g‘azalning uchinchi baytidagi “Chu 
jonimdan aziz jonona sensen” misrasida qo‘llangan “jon” va “jonona” so‘zlari o‘zakdosh bo‘lib, ishtiqoqni 
hosil qilgan. 

TAZOD 

Tahlil etilayotgan g‘azalning “Ayog‘ing qanda bo‘lsa, boshim anda” misrasidagi “ayoq” va “bosh” o‘zaro 
qarama-qarshi ma’noli (antonim) so‘zlardir. She’rda bu xildagi qarshilantirish asosiga qurilgan badiiy tasvir 
vositasi tazod (arabcha “zid qo‘yish” ma’nosida) deyiladi.  

TAJNIS 

“Ko‘ngul olding, begim, yoshurmog‘ing ne?” misrasi bilan boshlanuvchi g‘azalda boshqa bir she’riy 
san’atni uchratish mumkin: Raqiblarg‘a qilur la’ling tabassum, Qonimni g‘ussadin toshurmog‘ing ne? 
Ko‘ngul shishasida mehring mayidir, Jafo birla anga tosh urmog‘ing ne? Xalq orasida “qoni qaynadi” degan 
ibora bor. U iztirob tufayli tuyg‘ulari junbishga kelgan kishi holatiga mos keladi. Avvalgi baytda oshiq 
yorga qarata “La’ling (labing) raqiblarga tabassum qilyapti, g‘ussadan (mening) qonimni toshirmog‘ing 
(qaynatganing) nimasi?” demoqda. Keyingi baytda oshiqning ko‘ngli shishaga, yorga muhabbati esa mayga 
mengzatilgan. Ma’shuqaning jafo qilishini ana shu ishq mayi quyilgan ko‘ngil shishasiga tosh urishga 
o‘xshatilmoqda. “Toshurmoq” hamda “tosh urmoq” so‘zlari omonim (shakldosh) so‘z ekanligini payqagan 
bo‘lsangiz kerak. She’rda shakldosh so‘zlarni qo‘llash orqali san’at yaratish tajnis (“jinsdosh” ma’nosida) 
deyiladi.  

Eslab qoling: mumtoz she’riyatda ko‘p qo‘llanadigan “shisha”, “ko‘za”, “ayog‘” (idish), kosa kabi timsollar 
zamirida, aksariyat hollarda, ko‘ngul (qalb, yurak) tushunchasi, “may”, “sharob”, “boda” so‘zlari ostida 
ishq, muhabbat, mehr ma’nolari yashiringan bo‘ladi. Demak, ular ramziy ma’noga ega. 

TAJNIS/TAKRIR 
 
Kunduz avqotim (vaqtlarim) sening hajringda nolon kechadur(tundur/o‘tadur),  
Kecha ham zulfung kabi holim parishon kechadur(tundur/o‘tadur).  
Anbarin zulfung xayolidin ko'zumga, ey pari,  
Yil-u oy-u soat-u kun bori yakson kechadur(tundur/o‘tadur).  
Ulki, jondin kechadur(tundur/voz kechmoq), sham'i visolingni ko'rub.  
Vah na xush vaqt-u na xush soat na oson kechadur(tundur/gunohini kechmoq).  
Ravshan o'lg'ay davlati vaslida hijron oqshomi,  
Gar gunohimdin bilib, ul mohi tobon kechadur.  
Xoja yanglig' nola qil, zulfi g'amidin kechalar  
Kim, mahali nola-yu faryod-u afg'on kechadur. 
 

6 
 



 
Darhaqiqat, she'r yuksak san'atkorlik bilan yozilgan. Shoir so'zlarning ma'no va ohang tovlanishlaridan juda 
ustalik bilan foydalangan. Masalan, g'azalda radif bo'lib kelayotgan "kechadur" ko'p o'rinlarda ikki ma'noda 
kelyapti. Uchinchi-to'rtinchi baytlarda bular yoniga "voz kechmoq", "gunohini kechmoq" ma'nolari ham 
qo'shilyapti. Bir so'z bilan aytganda, butun she'rni birgina so'z — "kechadur" har maqomga solib 
o'ynatmoqda. Bu juda nozik, yuksak mahorat talab qiladigan ishdir. Dastlabki baytlariga ko'z tashlaylik. 
She'rning har bir misrasi bir necha xil ma'no ifodalaydi. Jumladan, matladagi ilk misraning birinchi ma'nosi: 
kunduzi vaqtim sening hajringda nola bilan o'ta (kecha)di. Ikkinchi ma'nosi: kunduz kunim sening hajring 
tufayli nolalarga to'la qora tun (kecha)dir. Birinchi misrada oshiqning kunduzgi holati ifodalangan bo'lsa, 
keyingi misrada tun (kecha)dagi to'lg'onishlari aks etgan. Misraning birinchi ma'nosi: Bu kecha zulfing kabi 
holimni parishon qilgan kecha (tun)dir. Ot so'z turkumiga mansub "kecha" so'zi misraning boshi va oxirida 
ega va ot kesim munosabatida takror qo'llanyapti. Shu misraning ikkinchi ma'nosi: kechasi mening holim 
zulfing kabi parishonlikda o'ta (kecha)di. Misra boshidagi "kecha" - ot so'z turkumi, misra oxiridagi so'z esa 
- fe'l, ega va fe'l kesim munosabatida. Misrani boshqacharoq, ya'ni kechasi holim zulfing kabi parishonlikda 
o'tadi ma'nosida talqin qilsak, bu so'zlar orqali hol va fe'l kesim munosabati yuzaga keladi. Bu yerda zulf 
so'zi o'ziga salmoqli badiiy yukni olmoqda: qora zulf kabi kecha qorong'u, yoyilgan zulf kabi oshiq holi 
parishon. Radif bo'lib kelayotgan "kechadur" so'zlari orqali yuzaga keltirilyotgan badiiy san'atlarga e'tibor 
bering: bu so'z ifodalayotgan ikkala misradagi birinchi ma'nolar ham, ikkinchi ma'nolar ham o'zaro 
shakldosh bo'lib, tajnis san'atini yuzaga keltirmoqda. Aynan bir so'zni ifodalagan birinchi va ikkinchi 
ma'nolarda esa (kecha(tun) (kecha)tundur-ega-ot kesim holida) takrir san'ati hosil qilingan. 

ISTIORA 
Shabistonida tug'di bir yangi oy, 
Yangi oy yo'qki, mehri olamoroy. 
Tushunilishi qiyin, izohtalab so'z va birikmalar ma'nosini aniqlab olamiz: shabiston so'zini ikki 

ma'noda tushunish mumkin: kechasi va yotoqxona, tug'di - tug'ildi, yangi oy - Farhod nazarda tutilmoqda, 
mehri olamoroy - olamni yorituvchi quyosh. Ularga tayangan holda quyidagi mazmunni uqish mumkin: 
Kechasi (yotoqxonada) yangi oy tug'ildi, uni yangi oy demaki, olamni yorituvchi quyosh edi. Ko'rinadiki, 
shabiston so'zi orqali iyhom (lutf) san'ati (bir so'zni bir o'rinda ikki ma'noda qo'llash) yuzaga kelgan. 
"Shabiston" va "yangi oy" so'zlari orasida mantiqiy aloqadorlik bor: oy tunda (shabistonda) chiqadi. Ayni 
paytda bu ikkisida istiora san'ati ham qo'llangan. Istiora shunday she'riy san'atki, misralarda o'xshayotgan 
narsa ishtirok etib, o'xshatilayotgani tushib qoladi. Misolimizdagi baytning birinchi misrasi to'liq holda 
quyidagi fikrni nazarda tutadi: Shabiston (tun)dek xoqonning hayotida yangi oy kabi Farhod tug'ildi. 
Xoqonning hayoti (o'xshatilayotgan narsa) Farhod tug'ilgunga qadar farzandsizlik tu- fayli qorong'u 
kechadek qayg'uli bo'lganligi shabistonga o'xshaydi. Ana shu o'xshatilayotgan narsa tushib qolib, uning 
ma'nosi o'xshayotgan (shabiston)ga, misra davomida Farhod so'zi tushib qolib, uning ma'nosi yangi oyga 
yuklangan va istiora orqali go'zal badiiy ifoda yuzaga kelgan. 

KITOBOT 
Navoiy chaqaloqqa nega "Farhod" ismi qo'yilganligini ikki yo'l bilan kitobat san'ati orqali izohlaydi. Kitobat 
- arab alifbosi harflari, yozuvi asosida o'ziga xos tashbih (o'xshatish) yaratishni yoki ayti- layotgan fikrni 
ifodalashni ko'zlaydigan she'riy san'at. Adibning birinchi izohi shunday: 

Qo'yib yuz himmatu iqbol-u davlat, Hamul far soyasidin topdi ziynat. 
"Himmat"dan "h", "iqbol"dan "alif" (uni "i" deb ham, "o" deb ham, 

 

"a" deb ham ishlatish mumkin), "davlat"dan "d"ni olib, qo'shsak, " - hod" paydo bo'ladi, buni "far"ning 
"soyasi", ya'ni keyiniga olsak, "Farhod" so'zi hosil bo'ladi. 

Farhod ismining ikkinchi izohi: Anga farzona Farhod ism qo'ydi, Hurufi 
ma'xazin besh qism qo'ydi: Firoq-u rashk-u hajr-u oh ila dard, Biror 
harf ibtidodin aylabon fard. 
"Firoq" so'zidan "f", "rashk" so'zidan "r", "hajr" so'zidan "h", "oh"dan "o", "dard" so'zidan "d" 

harflarini jamlab, donolar chaqaloqqa "Farhod" ism berdilar. Qo'yilgan ismda Farhodning ma'naviy va jis- 
moniy fazilatlari aks ettirilgan. 

TAMSIL 

7 
 



 
G'azalning 7-, 8-baytlarida oshiqona kechinmalar izhoridan chekiniladi. Falsafiy umumlashma 

ruhidagi baytlar bitiladi. Ular birinchi baytdan kam bo'lmagan shohbayt darajasida vujudga kelgan. 
Ey shah, karam aylar chog'i teng tut yamon-u yaxshini  
Kim, mehr nuri teng tushar vayron-u obod ustina. 

 
Bu o'rindagi shohga murojaatni Ogahiyning davr hukmdori- ga qarata qo'llagan. Ogahiyning 

yuqoridagi satrlarda tasvirlangan ma'shuqadan chekkan sitamlari, muayyan darajada, davrdan tortgan 
sitamlari timsoli ham edi. Demak, tushunish mumkinki, shoir izhori 

 
 
dard vositasida ko'nglini bo'shatib olgach, shohni adolatga chorlab, unga purhikmat pand aytadi. Nasihati 
quruq bo'lmasligi uchun tamsil san'atini qo'llaydi. (Tamsil she'riy san'atlardan biri bo'lib, unga ko'ra 
bildirilayotgan fikr hayotdan yoki tabiatdan olingan misollar yordamida dalillanadi, tasdiqlanadi, 
izohlanadi). Marhamat va muruvvat ko'rsat- ganingda, yomon-u yaxshiga teng munosabatda bo'lgin, degan 
fikrni chiroyli she'riy asoslash uchun oftob o'z nurini vayrona va obod yer- larga teng sochishini misol qilib 
keltiradi. Quyoshdek yuksak marta- bada o'tirgan amaldorni Sulaymonshohdek taxtini shamol ustiga 
qo'ndirib, bu olamdan yeldek sayr etib o'tsa ham oxir-oqibatda tanasi tuproqqa aylanishi va yelga 
sovurilishidan ogohlantiradi. Ogahiyning bu saboqlari umrboqiy mohiyatga ega. 

10-sinf 
TASHBEH (O‘XSHATISH) 

Tashbeh hozirgi adabiyotshunoslikda o‘xshatish deb yuritiladi. U shunday san’atki, unda so‘zlarda 
ifodalangan ikki yoki   undan ortiq narsa va hodisa, xususiyatlar o‘rtasida mavjud   bo‘lgan o‘xshashlik, sifat 
va belgidagi umumiylik qiyoslanadi,   o‘zaro solishtiriladi, tasvirlanayotgan narsa hodisaning ayrim   
xususiyati yorqin, chuqurroq va ta’sirliroq ochib beriladi.  Adiblar tashbehdan o‘z g‘oyalari, fikr va 
istaklarini badiiy   ta’sirchan ifodalash uchun foydalanishadi.  
Tashbehning bir necha qismlari mavjud. Bular o‘xshatilgan narsa (mushabbah) o‘xshagan narsa 
(mushabbahbihi),   o‘xshatish sababi (vajhi shaboh) hamda o‘xshatish vositasi   (holati tashbeh)dan iborat.  
O‘xshatishlarning fazilati shundaki, ular ko‘zda tutilgan   har qanday fikrning aniqlashishida, shu obrazni 
to‘liq tasavvur   etishda hal qiluvchi rol o‘ynaydi.  
O‘xshatishlarning yana bir xususiyatini ta’kidlash zarur. Bu   ma’lum bir o‘xshatishning turli obrazlarni 
yoritishda qo‘llanishidir. Masalan, yilqi (hayvon) obrazi qora xalqqa, nodon,   bilimsiz, zakovatsiz, ochko‘z 
va, umuman, yomon xulqli,  yaramas odatli kimsaga nisbatan qo‘llanadi. Bo‘ri obrazini   esa lashkarboshiga, 
yov-dushmanga, mard erga, o‘limga ham   nisbatan qo‘llanganini ko‘rish mumkin. Lekin ularning 
hammasida ham bo‘ri o‘xshatishi aynan bir xil ma’noda kelmaydi.  
Atoyining quyidagi misralarida ham tashbehning go‘zal   namunasi yaratilgan:   
Ul sanamkim, suv yaqosinda paritek o‘lturur,  
G‘oyati nozukligidin suv bila yutsa bo‘lur.  
Ko‘rinib turganidek, go‘zal yor (sanam) pariga o‘xshatilmoqda. Xalq tasavvurida pari suv yoqasida (daryo 
qirg‘og‘ida,   ariq bo‘yida) bo‘ladi. Shoir ana shu xalqona tasavvurdan ham   ustalik bilan foydalanmoqda.  

ISTIORA 
Istiora arabcha so‘z bo‘lib, «qarz olish» ma’nosida keladi. Istiora ikki narsa o‘rtasidagi o‘xshashlikka 
asoslanadi.   Tashbehdan farqli ravishda, o‘xshatish vositasi va o‘xshatish   sababi qo‘llanmaydi.  

Tamanno qilg‘ali la’lingni ko‘nglum, 
Kishi bilmas oni kim, qoldi qanda. 

(Atoyi) 
(Shirin so‘zing(labingni)ni ko‘nglim orzu qilmoqda 
Hech kim bilmaydiki, u qayerda qoldi) 
«La’l» tabiatda uchraydigan qimmatbaho qizil tosh ayni   paytda, yor labidan chiqadigan iliq so‘zni ham 
anglatadi.   Yorning labi qon kabi qip-qizil bo‘lgani uchun ham la’lga   o‘xshatiladi. U ko‘chma ma’noda 
so‘zni ham anglatadi. Modomiki, la’l qimmatbaho tosh ekan, u so‘zni anglatganida   nihoyatda mo‘tabar va 
qadrli so‘z nazarda tutiladi. Demak, bu  yerda o‘zi ishlatilmagani holda so‘zning inson ko‘ngli uchun   
naqadar aziz va qadrli ekanligi ta’kidlanmoqda. Matnda lirik   qahramon ayni mana shunday noyob va nodir 

8 
 



 
qadr-qimmatga   mushtoq kishi sifatida ko‘rsatilgan. La’l – oshiq uchun kutilgan so‘zning qayerga ketib 
qolganini hech kim bilmaydi. Ehtimolki, «so‘z»ning o‘zi qo‘llanganida bayt bunchalik ta’sirli   va yoqimli 
bo‘lmagan bo‘lar edi.   

Tilar el mansabi oliy va lekin, 
Atoyi sarvi ozodingg‘a (qaddingga demoqchi) banda. 

Ushbu baytdagi istora «sarvi ozod» birikmasi orqali aks   etgan. U yor qaddini, qomatini nazarda tutadi. 
Mazkur ifoda   yor qaddining go‘zalligini, o‘ziga yarashib turishini to‘la va   ta’sirchan ifoda etishi bilan 
kitobxon uchun ham manzur va   ma’qul bo‘laveradi.  
Alisher Navoiyning quyidagi misralarida qo‘llangan istiora   yanada go‘zal va ta’sirchandir:   
Ul oy o‘tlug‘ yuzin ochsa, Navoiy, tegmasin de ko‘z,  
Muhabbat tuxmidin o‘zga ul o‘t uzra sipand etmas.  
Aslida, bu baytda bir necha istioralarning ketma-ket   qo‘llanganini kuzatishimiz mumkin: «oy», «muhabbat 
tuxmi»,   «o‘t» so‘zlari shu vazifani bajarib kelgan. Oy – yuzi oyga   o‘xshaydigan yor timsoli. Faqat 
o‘xshatish qo‘shimchalari   bo‘lmagani uchun u dabdurustdan tushunilmasligi mumkin.   Ammo «oy»ning 
osmon jismi emas, balki insonni, alohida   shaxsni anglatib kelayotgani sezilib turibdi. Shuning uchun   
adabiyotshunoslar istiorani qisqartirilgan o‘xshatish deb ham   
aytishadi. «Muhabbat tuxmi» «muhabbat» degan abstrakt(mavhum)ot   bilan «tuxum» («urug‘ donasi») 
konkret (aniq) otining birikuvidan   hosil bo‘lgan. U insondagi nozik va qadrli bir tuyg‘uni anglatib turibdi. 
Ammo shu holatida u «ishq» yoki «muhabbat»   so‘zlariga qaraganda yoqimliroq va go‘zalroqdir.   
«O‘t» bu yerda «olov» so‘zi bilan sinonim tarzda qo‘llanmoqda. Uning asosiy vazifasi ma’shuqa yuzidagi 
rangni   ko‘rsatishdan iborat. Bu «olov rangi»dir. Yuzdagi qizillikning   mana shu tarzdagi ifodasi 
go‘zallikning ham o‘ziga xos ifodasi sifatida ko‘zga tashlanadi.  

TAZOD 
Tazod san’ati narsa-hodisalarni zidlash orqali hosil qilinadi.  
Atoyi she’rida yorning qop-qora sochini laylat ul-qadrga,   oppoq yuzini esa subhi sodiqqa o‘xshatadi. Bir-
birini inkor   etuvchi ikki tushuncha ustalik bilan qo‘llangani uchun ham   sanamning tengsiz chiroyini 
kitobxon ko‘z oldida aniq va   ta’sirchan tarzda tasavvur eta oladi:  
Manga sensiz tirilgandin o‘lim yuz qatla ortuqdur,  
Bu so‘zda, haq bilur, ko‘nglum tilim birla muvofiqtur.  
Bu yerda «tirilmoq» va «o‘lmoq» so‘zlari o‘zaro zid   qo‘yilgan.  
Quyidagi baytdagi tazodlar «nasya» bilan «naqd» so‘zlari   tufayli hosil bo‘lgan:  
Bu kun vaslingni tark ayla, tilar jannat zohidlar,  
Berurlar nasyag‘a naqdni, u ne nodon xaloyiqtur?  

(Atoyi) 
She’riy san’atlarni qo‘llashda ham Navoiy dahosiga qoyil   qolmaslikning iloji yo‘q. Quyidagi misolning har 
ikki misrasida ham tazod mavjud:  
Mengizlari gul-gul, mijalari xor, (gul-xor(tikon)) 
Qaboqlari keng-keng, og‘izlari tor. (keng-tor) 

(Alisher Navoiy) 
TALMEH 

Talmeh arabcha so‘z bo‘lib, ma’nosi «chaqmoq chaqilishi», «bir nazar tashlash» demakdir. Badiiy san’at 
sifatida   u tarixiy va afsonaviy voqea, masal, shaxs, mashhur asar   va qahramonlar nomiga ishora qilish 
vositasida fikrni qisqa, ixcham tasvirlashdir. 
Xorazmiyda shunday bayt bor: 
Sulaymon saltanatlik podshosen,  
Masih anfoslik, Yusufliqosen.  
Ushbu baytda uchta shaxs nomi: Sulaymon, Masih va   Yusuf tilga olingan. Ularning uchalasi haqida ham 
faqat   o‘zbeklarda emas, turli xalqlarda juda ko‘plab afsona, rivoyat, qo‘shiq, hatto dostonlar yaratilgan. 
Ular bilan bog‘liq   rivoyatlar «Qur’on» da ham qayd etiladi. Ma’lumki, Sulaymon – Dovud 
payg‘ambarning o‘g‘li edi, u o‘n to‘qqiz aka- uka orasida eng donishmandi bo‘lgan. Shu tufayli u barcha   
yer yuzidagi odamlarnigina emas, qurt-u qumursqaga, qushlarga, hatto «ins-u jinslar»ga ham hukmronlik 

9 
 



 
qilgan. «Sulaymon   saltanatlik podshosen» misralari ana shu afsonaviy shaxs qudratini mo‘jaz shaklda 
eslash orqali badiiy tasvir qahramonini   tavsiflashga xizmat qilmoqda.  
Masih ham payg‘ambarlar silsilasidan o‘rin olgan. Unga   xos xislatlardan biri o‘likni tiriltira olish 
qudratidir. Masih   anfoslik – Masih nafasiga ega bo‘lishlik demakdir.  
Yusuf esa go‘zallik ramziga aylangan obraz. U Ya’qub   payg‘ambarning o‘g‘li. «Yusuf va Zulayho» 
dostonidagi bosh   qahramon, ko‘plab shoirlar e’tiborini tortgan:  
Solib borma meni, ey Yusufi husn,  
Bukun Ya’qubtek bayt ul-hazanda.  

(Atoyi) 
Bu yerdagi talmeh «Yusuf va Zulayxo» turkumidagi dostonlardan xabardor bo‘lishni taqazo etadi. 
Ma’lumki, Yusuf  Ya’qub payg‘ambarning sevimli farzandi bo‘lgan. Ammo   taqdir ayni mana shu 
farzandidan muayyan muddat ayrilib   yashashini ravo ko‘radi. Natijada ota g‘am uyi (bayt ul-hazan)da 
yashashga majbur bo‘ladi. Yusuf o‘zining tashqi ko‘rinishi – go‘zalligi bilan ham boshqalardan ajralib turar 
edi.   

Demak, lirik qahramonning o‘z mahbubasiga «Yusufi husn» deb murojaat etishi bejiz emas ekan. 
TAJOHIL UL-ORIF 

Bu san’at mohiyatini bilib bilmaslikka olish tashkil etadi.   
Adib o‘zi bilgan narsani yana boshqalardan so‘rab turgandek  bo‘ladi.  
Atoyining:  
Mengiz yo ravzai rizvonmudur bu?  
Og‘iz yo g‘unchai xandonmidur bu?   
bayti bilan boshlanadigan g‘azali boshdan-oyoq shu san’at   bilan ziynatlangan.  
Lutfiyning quyidagi baytida ham shu san’at qo‘llangan:  
Xo‘blarda seningdek bir mahbub qani nozuk?  
Boshdin oyoqi zebo, bel-u badani nozuk.  
Aslida, bu she’r ma’shuqa madhiga bag‘ishlangan. Lutfiy   «mahbub» ning «xo‘blar» orasidagi eng a’lo 
mavqe tutishini   biladi. Asl maqsad ham ana shu haqiqatni ta’kidlash. Bu maqsadga erishish uchun esa 
bilmaslikka olish, bilib turib yana   so‘rash usuli qo‘l kelgan.  

HUSNI TA’LIL 
Husni ta’lil fikrni asoslash san’atidir. Ammo bu asoslash   real, hayotiy bo‘lmasdan faqat shoirona asoslash 
bo‘ladi.   
Quyosh oydek yuzungning xijlatidin  
Qochib, to‘rtinchi ko‘k uzra chiqibdur.  
Lutfiy bu o‘rinda yor – ma’shuqa yuzini ta’riflamoqda.   
Uning yuzi quyoshdan ham, oydan ham go‘zal. Biz oy va   quyoshning yerdan tepada – ko‘kda turishini 
bilamiz, ammo   shoir bunga boshqacha izoh bermoqda. Uning nazarida quyosh   
yor yuzining go‘zalligi tufayli yer yuzidan qochib ketgan va to‘rtinchi ko‘k(osmondan) makon topgan. 
Lutfiy yana bir she’rida yozadi:  
Nozuklik ichra belicha yo‘q tori gesuyi,  
O‘z haddini bilib belidin o‘lturur quyi.  
Shoir yorning sochi uzunligini madh etadi, ayni paytda   noziklik borasida bel va soch bahsida u (soch) 
mag‘lub. Shuning uchun ham sochning o‘rni beldan pastda bo‘lishi kerak   degan shoirona asos aytilmoqda. 
Vaholanki, uzun sochning tabiiy ravishda beldan pastda bo‘lishi hammaga yaxshi ma’lum.  
Ibodat chog‘ida boshni yerga qo‘yish odatdagi hol. Ammo   shoir uni tamomila boshqacha izohlaydi.  
Qutlug‘ oyog‘ing yerga tegibdur, oning uchun,  
El yerga qo‘yub bosh, qilur barcha ibodat.  
Ko‘rinib turganiday, shoir elning yerga bosh qo‘yib ibodat qilishini yorning «qutlug‘ oyog‘i yerga tekkani» 
bilan   asoslamoqda.  
Yoki kishilarning qandni suvga solib eritishlari tabiiy   holdir. Lutfiy esa uni shunday ta’riflaydi:  
Labingdin chun suchuklik qand o‘g‘urlar,  
Solurlar el ani suvg‘a yalang‘och.  

10 
 



 
Choyga qand solish hodisasi aks etayotgan bu tasvir badiiy   asosning go‘zalligi bilan e’tiborga molik. Adib 
nazarida qand   shirinlikni labdan «o‘g‘irlab olgan». O‘g‘ri esa jazolanishi   kerak. O‘g‘riga beriladigan jazo 
turlaridan biri uni suvga kiyimsiz yalang‘och holda kiritishdir. Bu tasvir, albatta, kishida   zavq uyg‘otadi.  

TAJNIS 
Tajnisni «jinos» ham deyishadi. «Tajnis» ning ma’nosi   «biror narsa bilan o‘xshash bo‘lmoq»dir. Jinos esa 
«hamjins»  degan ma’noni bildiradi. Atama sifatida u talaffuz va shaklda  bir-biriga yaqin bo‘lgan so‘zlarni 
turli ma’nolarda qo‘llashni   anglatadi.  
Bo‘yung sarv-u sanubartek, beling qil,  
Vafo qilg‘on kishilarga vafo qil.  

(Xorazmiy) 
Xorazmiyning «Muhabbatnoma»sidan olingan ushbu bayt   misralaridagi oxirgi so‘zlar shaklan bir xil. 
Ammo ular har   ikki misrada boshqa-boshqa ma’noni anglatmoqda. Dastlabki   «qil» – «ingichka, nozik» 
ma’nosini bildirsa, keyingisida u   «qilmoq» fe’lini anglatadi.  
Ey bag‘ritosh, ko‘nglum evin aylama xarob,  
Kim surating chizilmish aning ich-u toshinda.  
Bu yerda «tosh» dastlab «bag‘ir» bilan bog‘lanib mehrsizlikni ifodalasa, keyingi holatda u «ichkari» va 
«tashqari»   ma’nosida kelmoqda.  
Lutfiyning quyidagi baytida ham tajnisdan nihoyatda yuksak mahorat bilan foydalanilgan:  
Yuz ochg‘il, ko‘z seni to‘yguncha ko‘rsin,  
Necha bo‘lg‘ay bu ko‘zim muntazir, och.  
Birinchi misradagi «och» – «ko‘rsatmoq» ma’nosini beradi. Keyingisida esa u «tashna» o‘rnida kelyapti. 
Shakldosh   so‘zlardagi ma’no tovlanishlari baytga o‘zgacha ruh berib   turibdi.  
Mumtoz adabiyotimizda tajnisga tayanadigan maxsus janr   ham shakllangan. U tuyuqdir. Tuyuqning to‘rt 
misrasidan   uchtasida tajnis qo‘llanadi:  
Ko‘z yoshim tuproq ila gar qotila  
Kelmagayman javridin, haqqo, tila.  
G‘amzasi o‘ltirdi-yu, ul bexabar,  
Men agar o‘lsam, ne g‘am ul qotila.  

(Lutfiy) 
Bu tuyuqning birinchi misrasida ko‘z yoshining tuproq   bilan aralashish (qotilmoq) haqida so‘z bormoqda. 
Keyingi   misrada esa javrning ko‘pligidan tilga kelmaslik, ya’ni gapirolmaslik, o‘zini yo‘qotish holati qayd 
etilgan. Bu yerda   tajnisni hosil qilish uchun ikkita so‘zdan: «haqqo so‘zining   
«qo» bo‘g‘ini hamda «tila» so‘zining yondosh turgan holatidagi shaklidan foydalanilgan. Oxirgi misrada esa 
go‘yo  qotil – odamni qatl etgan kishi to‘g‘risidagi fikr bor. Demak,   bu o‘rinda tajnislar yanada boshqacha 
ko‘rinishda namoyon   bo‘lmoqda. Birinchi va oxirgi misralarda «qotila» yozuv shakliga ko‘ra ham bir xil. 
Ammo ikkinchi misrada u «haqqo»   so‘zining oxirgi bo‘g‘ini bilan «tila» so‘zining qo‘shilishidan   so‘ng 
oldingi shaklga uyg‘unlashmoqda. Ko‘rinib turganidek,   bunday hollarda so‘zning talaffuz xususiyatlari 
asosiy o‘rin   tutadi.  

TA’DID 
Ta’did to‘g‘risidagi ma’lumotlarni klassik poetika (mumtoz she’riyat) haqidagi   manbalarning ko‘plarida 
uchratish mumkin. Bu ma’lumotlarda   u turli nomlar bilan yuritilgan. Masalan, siyoqat-ul a’dod   («Aruzi 
Humoyun», «Badoye’ us-sanoe’», «Latoyif at-tavoif»,   «Jamoi muxtasar», «Rahnamoyi adabiyoti forsiy»), 
ta’zil («Badoye’ us-sanoe’»), shumur («San’athoyi bade’yi dar she’ri tojikiy»), e’dod, ta’did, te’dod («Ilmi 
bade’ dar zaboni forsiy»)   shular jumlasidandir.  
Bu usulning go‘zal namunalarini so‘z ustalarining deyarli barchasida uchratish mumkin. Jumladan, Ahmad 
Yassaviy   o‘zining badiiy niyatini alohida ta’kidlash uchun shu san’atdan   foydalanadi:  
Dardga to‘lding, g‘amga to‘lding, telba bo‘lding,  
Ishq dardini so‘rsang hargiz darmoni yo‘q.  
Birinchi misraga e’tibor berilsa, xuddi birinchidan, ikkinchidan, uchinchidan tarzidagi sanoq ohangi seziladi. 
Ayni  mana shu tarz unga alohida ta’sirchanlik bag‘ishlaydi. Ta’didning muhim xususiyatlaridan biri shuki, 
u fikriy   rivojni, ketma-ketlikni, tadrijiylikni anglatadi:  
O‘qi bu Lutfiy mungluq niyoznomasini,  

11 
 



 
Savob-u olqish-u yuz ming duo kerak bo‘lsa.  
Bu o‘rinda Lutfiy savob, olqish, duo so‘zlarini ketma-ket   sanash orqali ushbu san’atni hosil qilyapti.  
Ta’didda, asosan, sanoq sonlar ishtirok etib, tartib sonlar  nisbatan kam qo‘llanadi, shuningdek, bu vazifani 
sanoq va   tartibni ko‘rsatuvchi son, olmosh va ravishlar ham bajaradi.  
Ta’did grammatik o‘zaro bog‘lanishlarning bir xil turidan   ketma-ket foydalanish orqali ham yuzaga 
chiqishi mumkin:   
Ta’lim gulchehra nargis ko‘zlilar bor,  
Shakar dudog‘li, shirin so‘zlilar bor.  

(Xorazmiy) 
Bugina emas, bir xil grammatik o‘zaro bog‘lanishlar takrori ko‘pincha she’riy musiqani kuchaytirib 
yuboradi.  
Tilingni ko‘dazgil, ko‘zingni ko‘daz, Bo‘g‘uzni ko‘dazgil, halol, yegil az.  
(Aslida, bu misol 10-sinfda keltirilmagan, jumlasida esa shu misraga ishora bor) 
Hozirgi   misolimizda ham bu holat kuzatiladi. Unda to‘ldiruvchilar tilingni, ko‘zingni, bo‘g‘uzni so‘zlari 
o‘ziga xos ichki qofiyalarga yaqinlashadi, kesimlar esa (ko‘dazgil) radif vazifasini ado   etyapti. Bu ichki 
qofiya va radiflar baytning ritmik ohangdorligini yoki boshqacha qilib aytsak, musiqiy bo‘yog‘ini 
ta’minlayapti.  

TANOSIB 
Aslida, ko‘plab badiiy san’atlar so‘zlarning she’riyatdagi   ma’naviy aloqadorligiga tayanadi. Shoirning 
mantiqan bir-biriga bog‘liq va bir-birini taqozo etadigan so‘zlardan foydalanishi tanosib deyiladi. Masalan, 
bir baytda «gul» so‘zi ishtirok  etsa, u o‘z-o‘zidan «tikan», «guliston», «shabnam», «bulbul»   kabi 
so‘zlarning bo‘lishini taqozo etadi. 
Olma yanoqing ko‘rgach, men bandi nechuk o‘lmay?  
Bodom ko‘zi fitna, pista dahani nozuk.  
Lutfiy bu o‘rinda yanoq(yuz qismi), ko‘z, dahan (og‘iz) kabi kishi tanasi qismlarini, shuningdek, olma, 
bodom, pista singari meva   nomlarini bir baytga jamlagan. Ayni paytda olmadek yanoq,   bodomdek ko‘z, 
pistadek dahan tasvirlari bayt mazmuniga   ta’sirchanlik ham berib turibdi.  
Atoyining quyidagi misralarida ham tanosib mavjud:  
Uzun sochingdin uzmasmen ko‘ngulni,  
Ayog‘ing qanda bo‘lsa boshim anda.  
Bu yerda soch, ko‘ngil, oyog‘, bosh so‘zlari o‘rtasida   mutanosiblik bor.  
Quyidagi baytda esa Atoyi cherik (askar),   mulk (mamlakat), oldi (bosib oldi), ittifoq (ikki mamlakatning 
o‘zaro kelishishi) kabi so‘zlarning ma’no yaqinligidan  foydalangan:  
Zulfung cheriki jamol mulkin  
Oldi ko‘zung ittifoqi birla,  
ya’ni sening zulfing cherigi (sochlaring askarlari – qo‘shini)   ko‘zing bilan ittifoq tuzib jamol mulkin 
egallab oldi.  

SO‘ZLAR TAKRORIGA ASOSLANGAN  SAN’ATLAR 
So‘zlar takrori she’riyatda, ayniqsa, fikriy siqiqlik omilidir. Biroq o‘rni bilan takrorlangan so‘zlar ko‘pincha 
badiiy   ta’sirchanlikning, g‘oyaviy baquvvatlikning ham muhim sharti   bo‘la oladi. Sharq poetikasida 
shuning uchun ham so‘zlar   takroriga oid bir qancha san’atlar vujudga kelgan. Bulardan   eng muhimlari 
ishtiqoq, tasdir, tasbe, mukarrar (takrir), aks,   tardi aks, rad san’atlaridir. Biz quyida shularning ayrimlariga 
to‘xtab o‘tmoqchimiz. 
 

TASDIR 
Tasdir – badiiy san’atning eng ko‘p tarqalgan, so‘zlar   takroriga asoslangan turi. Bu san’atning mohiyati 
shunday:   baytni boshlagan so‘z, uning oxirida ham takrorlanadi. Baytning birinchi misrasidagi birinchi 
rukn (yoki shu ruknning   boshlanishi) sadr, keyingi misraning oxirgi rukni (yoki shu   ruknning oxiri) esa 
ajuz deb yuritiladi. Shunga ko‘ra tasdirni mumtoz badiiylik ilmida  
radd  ul –sadri ilal - ajuz   (sadrni ajuzda qaytarmoq) deb ham atashadi.  
Bir qarashda tasdir juda sodda usul sifatida ko‘rinsa-da,   shoirlar uni turli maqsadlarda qo‘llar ekan, uning 
xilma-xil   ko‘rinishlarini va hatto aytish mumkinki, ancha murakkab   turlarini ham kashf etishgan.  

12 
 



 
Tasdirlar, eng avvalo, tuzilishga ko‘ra ikki turga bo‘linadi:   sodda va murakkab. Sodda tasdirlar birgina 
so‘zning takrorlanishiga asoslanadi. Sodda tasdirlarning bir necha ko‘rinishlari   mavjud: tasdir so‘zlar hech 
qanday o‘zgarishsiz qo‘llanadi,   shakl jihatdan ham, ma’no jihatdan ham ayni so‘zning takroridangina 
iborat bo‘ladi:  
Men bu yuz mushtoqidurmen, bog‘-u bo‘stonkim bo‘lur,  
Bo‘lmasin nasrin-u lola, arg‘uvon sizsiz menga. (menga/holga)  

(Atoyi) 
Tasdir so‘zlar bir xil shaklda qo‘llansa ham, ular mazmunan farq qiladi, ya’ni ular ifodalagan ma’no ayni bir 
narsani   emas, balki boshqa-boshqa tushunchalarni ifodalaydi. Bunday   holda tajnis-shakldoshlar yuzaga 
keladi.  

TASBE 
Tasdirda birinchi misraning dastlabki so‘zi (yoki so‘zlari)   ikkinchi misra oxirida takrorlansa, tasbeda 
birinchi misra oxiridagi so‘z keyingi misra boshida takrorlanadi.  
Tasbening asosiy xususiyati shundaki, u kitobxon diqqatini fikr yuritayotgan obyektga markazlashtiruvchi 
linza vazifasini   bajaradi. Chunki birinchi misra oxiridagi so‘zning keyingi   misrani boshlashi beixtiyor 
kitobxon ongida ta’sir qo‘zg‘atadi va bu ta’sir kitobxonni shu so‘z ustida o‘ylashga majbur   qiladi. Shuning 
uchun ham yetuk shoirlarning deyarli barchasi   tasbe uchun baytdagi eng muhim so‘zlarni tanlaydi.    
Kuchum yetguncha ko‘p qildim vafolar,  
Vafoli qulni asrar podsholar.  

(Xorazmiy) 
TARDI AKS 

Tardi aks ham so‘z takroriga bag‘ishlangan lafziy san’atlardan hisoblanadi. Shuning uchun ham so‘zlar 
takroriga   tayangan boshqa san’atlarga – tasdir, tasbe, ishtiqoqqa yaqin turadi. Bu yaqinlik tardi aksda ham 
so‘zlarning takrorlanishidir. Biroq shunga qaramay bu san’at ulardan tubdan farq   
qiladi. «Tard»ning ma’nosi «qaytarib berish», «qochirish»,   «uzoqlashtirish» demakdir. Aks esa «zid», 
«teskari», «chappa»   ma’nolarini bildiradi. Yuqorida tasdir va tasbelarning xususiyatlari bilan tanishdik, 
shuning uchun ham bu yerda ularning   tardi aksdan farqini izohlashga o‘rin yo‘q. Faqat bir narsani   
ta’kidlash muhimki, so‘zlar takroriga asoslangan san’atlarning   hammasida ham takrorlangan so‘zlar 
oldingi tartibni saqlab   qoladi. Faqat tardi aks va aks san’atlaridagina so‘zlarning   birinchi joylashish tartibi 
keyingi misrada almashib keladi.   Tardi aksda takrorlangan so‘zlarning o‘rni qat’iy emas, unda   
takrorlanayotgan so‘zlarning miqdori ikki yoki undan ortiq   bo‘lib, ular o‘rinlarini almashtirgan holda 
qo‘llangan bo‘lishlari shartdir:  
Menga dushvor erur sensiz tirilmoq,  
Senga men bo‘lmasam, ey jon, ne g‘amdur.   

(Atoyi) 
 
Alisher Navoiyning:  
Ko‘zung ne balo qaro bo‘lubtur  
Kim, jong‘a qaro balo bo‘lubtur.  
Misralari bilan boshlanadigan g‘azali boshdan oyoq mana   shu san’atning qo‘llangani bilan ajralib turadi. 
«Balo» va   «qaro» so‘zlari dastlabki oddiy tartibida ko‘zning qoraligini   ta’kidlash uchun bo‘ysundirilgan. 
U «shunchalik», «nihoyatda» kabi so‘zlarning o‘rnida kelgan deyish mumkin. Ammo   ularning o‘rni 
almashganidan keyin, ikkinchi misrada mutlaqo boshqa ma’no va mazmun yuzaga keladi. «Qaro balo»   
baloning rangini emas, balki uning darajasini, dahshatini   
ifodalaydi.  (Baloning zo‘ri, dahshati, deganday) 
Quyidagi baytda tardi aks «davo»hamda «dard» so‘zlari  vositasida yaratilgan:  
Majmu’i davoni dard qildi,  
Dardingki, manga davo bo‘lubtur.  
Ishq ichra oning fidosi yuz jon,  
Har jonki, sango fido bo‘lubtur.   
Baytda «fidosi», «jon» so‘zlari o‘rin almashtirib qo‘llangan. Shu tariqa shoir ma’noning yangi-yangi 
qirralarini kashf  etishga muyassar bo‘lgan. Birinchi misradagi «jon» «yuz»   so‘zi bilan qo‘shilgan holatda 

13 
 



 
ham «yuz kishi», ham «yuzta jon» ma’nolarini anglatadi. Keyingi misrada esa «jon», asosan, «shaxs», 
«kishi» ma’nosini anglatib kelgan.   
Begona bo‘lubtur oshnodin,  
Begonag‘a oshno bo‘lubtur.   
Bu baytda «bo‘lubtur» va «oshno» so‘zlari istifoda etilgan. Natijada ma’noda kutilmagan yangi bir qirra 
ko‘zga   tashlangan. Bu shoir uchun o‘zbek tilining o‘ziga xos ifoda   imkoniyatini ko‘rsatishiga ham keng 
maydon ochib bergan. 

NIDO 
Nido (undalma bo‘lgan so‘z degani) boshqa she’riy san’atlardan bevosita inson qalbidagi  his va 
hayajonlarni ochiq va kuchli tasvirlab bera olish imkoniyati bilan ajralib turadi. Insonning ichki tuyg‘ulari 
po‘rtana misoli junbushga kelganida lirik qahramon olamdagi har   qanday narsa-hodisalarga, tabiatdagi 
istalgan narsaga, o‘zining qalbiga, suhbatdoshiga murojaat etishi mumkin. Masalan,   «Rustamxon» 
dostonida Sultonxon Rustamga «qo‘zim» deb   murojaat etadi:   
Necha kun, necha tun orada o‘tdi,  
Rustamga Sultonxon u so‘zni aytdi:  
– Quloq solgin xon otangning tiliga,  
Qo‘zim, ketayik-da Oqtosh eliga,  
Boshqa bir g‘azalida esa lirik qahramon yorga: «Ey Yusufi   husn», – deya murojaat etadi.  
Atoyining «Hajringda, begim, oh degumdur dag‘i o‘lgum»   deb boshlanadigan g‘azali oshiqona bo‘lib, 
unda suyuklisiga   muhabbatni olamdagi hamma narsadan ortiq ko‘radigan oshiq   holati ifoda etilgan. Shoir 
o‘z dil izhorlarini, hurmat va ehtiromini «begim» so‘zida mujassamlashtira olgan.  
Sensiz u jahon ayshi alamdur manga, ey do‘st,  
Shodlig‘i ham mehnat-u g‘amdur manga, ey do‘st.  

(Atoyi) 
Alisher Navoiy lirik qahramonining ichiga sig‘may ketgan   ruhiy holatini aks ettirish uchun tabiatga, 
aniqrog‘i tabiat hodisalaridan bo‘lgan saboga murojaat etadi:   
Ey sabo, holim borib sarvi xiromonimg‘a ayt,  
Yig‘larimning shiddatin gulbargi xandonimg‘a ayt. 

11-sinf 
Masnu’ she’r 

«Masnu’» – arabcha san’atli, sersan’at degani. Ham gorizantal, ham vertikal tomonidan o‘qish mumkin 
bo‘lgan she’r. 
U murabba’ (to‘rtburchak), musoviyat tarafayn (ikki tomoni ham teng) degan atamalar bilan ham yuritiladi. 
1 2  
sss 1 2 3 4 
1 Yetti meni o‘lturgali oxir hijron 

 
2 O‘lturgali qo‘yma meni qutqar ey jon 
3 Oxir meni qutqar bu firoq asru yomon 

 
4 Hijron ey jon asru yomon oh-u fig‘on 

 
3 4Z.M. Bobur 

11gfgfhfhh Z. M. Bobur 
Tishing(1)  dur(2),  labing(3)  marjon(4),  xading(5)  gul(6),  xating(7)  rayhon(8),  
 
Yuzung(9)  xur(10), soching(11)  anbar(12), so‘zung(13)  mul(14),  menging(15)  mo‘lton(16). 
 
 
Mo‘lton(16)  menging(15) ,  so‘zing(14)  mul(13),  anbar(12)  soching(11),  yuzung(10)  hur(9), 
 
Rayhon(8),  xating(7),  xading(6)  gul(5),  marjon(4)  labing(3),  tishing(2)  dur(1). 

14 
 



 
Bu yerda birinchi misradagi so‘zlar oxirgi misrada o‘rinlarini deyarli to‘la tarzda almashtirgan holda 
takrorlangan. 
Faqat tishing dur va xating gul takrorlarini tashkil etuvchi so‘zlarning o‘rni almashmay qolgan, xolos. 
Ikkinchi va uchinchi misralarda ham shu usul mavjud. Bularning barchasi Bobur mahoratining naqadar 
balandligining ko‘rsatkichlari bo‘la oladi. 

 
BADIIY-TASVIRIY VOSITALAR (Hotam Umurov) 

Badiiy asarda so‘z yoki so‘z birikmasining ko‘chma ma’noda qo‘llanishi – trop (grekcha „tropos" – 
ko’chim)lar deb yuritiladi.  

Trop – majoz (arabcha – so‘z yoki iboraning ko’chma ma’noda ishlatilishi va shunday ma’noda 
ishlatilgan so‘z, ibora), tashbeh (arabcha – o’xshatish; majoz), ko‘chim (trop, oborot ma’nosini beradi) deb 
ham ataladi. 

Badiiy-tasviriy vositalarning hammasi ham ikki vazifani o‘taydi: 
1. Badiiy asarda ifodalangan g‘oyani, shu g‘oyani tashuvchi obrazlarni hayotiyroq va ta’sirliroq ifoda 

qiladi. Bu mazmuniy vazifa. 
2. Misralar, baytlar, bandlarning (demakki, badiiy asarning) lafziy musiqiyligini, jilosini, jozibadorligini 

ta’minlashga xizmat qiladi. Bu shakliy vazifa. 
Jonlantirish – odamlarga xos xususiyatlarni jonsiz predmetlarga, tabiatning turli hodisalariga ko‘chirish 

orqali, to‘g‘rirog‘i, ularni insoniylashtirish orqali paydo bo‘ladigan tasvirdir. Bu tasvirning ikki xil ko‘rinishi 
mavjud: Birinchisi, tashxis (shaxs bilan bog‘liq) jonsiz narsalarni jonlantirish usulidir; masalan, badiiy 
asarda quyosh yuguradi, daryo shoshadi, samo (yulduzlar) ko‘z yosh to‘kadi, harsang (tog‘) bardosh va sabr 
ko‘rsatadi, gul kuladi, bulutlar xo‘mrayadi, qovoq osadi, yig‘laydi, tun uxlaydi, oy yuradi, yulduzlar 
guvohlikka o‘tadi, qashshoqlik kuladi... 

„Zoriqtirmay kelsang-chi bir,    Agar shamol qo‘zg‘ab qolsa,  
Intizor qilding buncha...",     Titrashadi keldi deb,  
Deb yaproqlar tebranadi,     Yerga qadar egiladi,  
To charchab uxlaguncha.     Aytganlarim bo‘ldi, deb. 
Quyosh chiqib isitsa ham,     Noyob yigit, bosib o‘t, deb  
Sendursan deb o‘ylaydi.     To‘kiladi yo‘lingga.  
Tun oy kezib o‘tsa ham,     Gul barglari uchishadi,  
Sendursan deb o‘ylaydi.            Tushayin deb qo‘lingga.  
Yori o‘tkazib ketgan nihol – judayam intiqqan, beadad sog‘ingan, sadoqatli dildor, „ko‘zlariga surtmoq 

uchun erining gardi (changi, zarrasi)ga zor o‘zbek ayolining qalbi bo‘lib so‘zlaydi. Bu qalbning yorga 
bunchalik intizorligini faqatgina jonlantirish san’ati, bu san’atning ustamoni Hamid Olimjongina g‘oyatda 
ta’sirli qilib, zarur milliylikka o‘rab tiriltira oladi. Bu san’atkorlikdir, bu insoniylikdir, bu ibratomuz 
darslikdir. 

Ikkinchisi, intoq (nutq bilan bog‘liq) nutqi yo‘q narsa va predmetlarni nutq egasi sifatida jonlantirish 
usulidir; masalan, badiiy asarda ot ham so‘ylaydi („Alvido, Gulsari", Ch. Aytmatov), Qo‘zichoq va bo‘ri 
bahs yuritadi („Bo‘ri bilan qo‘zichoq", ertak). 

Erkin Vohidovning „Aruz va barmoq" she’rida ular o‘rtasidagi nifoq jonlantirishning ikkinchi usuli 
vositasida quyidagicha badiiylashtiriladi; ular o‘zlarining “jonli qiyofalari" bilan jonlanadi: 

Aruziy barmoqni     Barmoq uni ko‘hna –  
To‘pori, deydi.     Xarobasan, der,  
Sen pastsan, men sendan –   Arobasan, der,  
Yuqori, deydi.      Parvozlar asrida. 
Giperbola (grekcha „huperbole" – mubolag‘a) – mubolag‘a (arabcha – lof urish, bo‘rttirish)da 

san’atkor tasvirlanayotgan shaxs, predmet, voqea-hodisalarni boshqalaridan ajratib ko‘rsatish, diqqatini jalb 
qilish maqsadida judayam bo‘rttirib tasvirlaydi. Masalan, shu vosita asosida yaratilgan mifologik 
(afsonaviy) obrazlarni ko‘plab uchratish (Dev, Ajina, Iblis; Gerakl, Prometey, Ram, Ilya Muromes) mumkin. 
Ular shu qadar bo‘rttirilgan mubolag‘a bilan tasvirlanadiki, ularning real qiyofasini shartli suratda tasavvur 
qilish mumkin. „Alpomish"da: 

Shomurti yoqalab har yoqqa ketgan,  

15 
 



 
Ichida sichqonlar bolalab yotgan,  
Izidan tushgan pishak oltoyda yetgan.. (Qushquloq) 
Odam tushmas uning aytgan tiliga,   
Besh yuz quloch arqon yetmas beliga.  
Bu qalmoqdir Qalmoqlarning ravishi,  
Oh ursa olamni buzar tovushi,  
To‘qson molning terisidan kovushi...  (Ismi aytilmagan) 

Adabiyotshunoslikda bu san’atning uch xil ko‘rinishi borligi qayd qilingan: 
1. Tasvirdagi bo‘rttirishni aql qabul qilsa-da, lekin hayotda u uchramaydi. Bu tablig‘ (arabcha katta, 

kuchli ma’nosini beradi) deb yuritiladi: „Olganing oltin, ko‘zlaganing kumush bo‘lsin", „Tuproq olsang – 
oltin bo‘lsin" kabi. 
Masalan,  

Qamarg‘a buyla tosh o‘lg‘och havola,  
Bo‘lub qalqon aning olida hola. 
 
Ko‘rub anjum yog‘arni ul ushoq tosh,  
Taharrukdin o‘g‘irlab har taraf bosh. 
 
Ushoq tosh aylabon gardun yuzin resh,  
Nechukkim qullalar hamun yuzin resh. 
 
Falak har lahza garchi bosh o‘g‘urlab,  
Yer uzra yog‘dururg‘a tosh o‘g‘urlab. 
 
Jafo toshiki holo charx etar fosh,  
Hamonokim tuganmaydur hamul tosh. 
Izohi: Farhod tog‘ning toshlarini yo‘nar ekan, uning metinidan uchgan toshlar borib oyga tegarkan. Oyga 

toshlar shu xilda otilavergach, u atrofdagi gardishini o‘ziga qalqon qilib oladi. Yulduzlar bunday ushoq 
toshlarning yog‘ishini ko‘rib o‘z boshlarini har tarafga olib qochar edilar. Cho‘qqilardan sahroning yuzi 
ilma-teshik bo‘lganday, ushoq toshlar ham osmon yuzini g‘alvir qilib yuborgan edi. Ayni vaqtda osmon har 
nafas boshini olib qochgani bilan yer yuziga qayta yog‘dirish uchun tosh o‘g‘irlar edi. Taqdir – falak jafo 
toshini yog‘dirishdan haligacha to‘xtamaganining sababi ham hali o‘sha yig‘ib olgan toshlarning 
tugamaganidir. 

2. Tasvirdagi aqlga sig‘maydigan, behad orttirish, inson tafakkuri mantig‘iga to‘g‘ri kelmaydigan 
mubolag‘a ig‘roq yoki ifrot (arabcha – haddan oshish, chegaradan tashqariga chiqish) deb yuritiladi: „Sar 
hovuzdan katta edi kosasi..." („Alpomish"), Semurg‘ uchganda bo‘ron qo‘zg‘oladi, yashin uchganday 
bo‘ladi, qanoti ko‘kni qoplaydi (H. Olimjon, „Semurg‘") kabi. 

Ul sanamkim suv yaqosinda paritek o‘ltirur,  
G‘oyati nozuklugindin suv bila yutsa bo‘lur. 
Atoiyning tasviricha, bu sanam juda go‘zal, go‘yo nurdan yaratilgan, bir so‘z bilan aytsak, parining o‘zi, 

shunchalik nozikki, bir qultum suv bilan yutib yuborish mumkin. Bu aqlga sig‘maydi, hayot mantig‘iga 
tamoman zid keladi. 

3. Tasvirdagi tasavvur qilib bo‘lmaydigan, haddan ziyod mubolag‘ani hayotda hech kim ko‘rmagan. Bu 
g‘uluv (arabcha – 1. Qiy-chuv; 2. Haddan oshmoq) deb yuritiladi: „Go‘ro‘g‘li qilichining har hamlasi qirq 
ming lashkarning bo‘ynini uzardi..." yoki „Ko’kan yig‘layverib shudgorni ko‘l qilibdi" (G‘. G‘ulom) kabi. 

„Jangchi Tursun’’da ona – Vatan tuprog‘ining har qarichini asrash lozimligini uqtirar ekan, „Qayoqqa 
chekinasan? Bormi keraksiz yering? Ne uchun odam bo‘lding, kelmasang dushmanga teng?" deya hayqiradi: 

Sening uchun butun elni     Ko’zing tushganda Amu  
Og‘ir uyat tutsinmi?      Ilondek to‘lg‘onsinmi?  
Seni ko‘rganda quyosh    Zarafshon uyatingdan  
Yuzini bekitsinmi?..      Yantoq kabi yonsinmi?.. 

16 
 



 
Litota (yunon. „Litotes" – oddiy, kichik) – tafrit (arabcha – mo‘tadildan pastki holat) mubolag‘aning 

teskarisi bo‘lib, badiiy asardagi biror predmetni, hodisani, detallni bir necha barobar kichraytirib tasvirlash 
san’atidir. Narsa, hodisa qanchalik kichraytirib, zaiflashtirib, kuchsizlantirib tasvirlansa, unga nisbatan 
tasvirlanayotgan narsa, hodisa ulkan va ulug‘vor ko‘rinadi. Shu sababga ko‘ra, ko‘pincha, litota mubolag‘a 
bilan birga ishlatiladi. 

Xorazmiyning ushbu baytiga diqqat qilaylik: 
Bo‘ying sarv-u sanobartek, beling qil,  
Vafo qilgan kishilarga vafo qil. 
Baytda yorning qad-qomatini tasvirlar ekan, bo‘ychanligini, bo‘yining tikligini – xushqadligini (sarv-

qarag‘ayga) o‘xshatib bo‘rttirish maqsadida belini judayam ingichka qilib kichraytirmoqda. 
O‘xshatish – tashbeh (arabcha – o’xshatish) muayyan bir predmet, hodisani aniq tasavvur qilish uchun 

uni boshqa tanish bo‘lgan predmet, hodisalarga solishtirishdir. O‘xshatishlar „dek", „day", „o‘xshash", 
„xuddi", „simon", „deganday", „taxlit", „yangligʻ", „misli", „go‘yo" kabi qo‘shimchalar, leksik vositalar, 
ko‘makchilar yordamida yaraladi. 

La’li labing qand-u asal, qildi tamannosi kasal,  
Kom olmaganda filmasal, men mubtalo qayga boray. 

Muqimiyning ushbu baytida ma’shuqa labi ham la’lga, ham qandga, ham asalga „tashbehi jam’" qilinyapti. 
Oy deganda yuzi bor,  
Kun deganda ko‘zi bor...  
Qaldirg‘och qoshlaridan,  
To‘lib qarashlaridan  
Hayot sochilar edi,  
Gullar ochilar edi. 

Bu parchada H. Olimjon Oygulning yuzini oyga, ko‘zini kunga, qoshini qaldirg‘ochga, qarashlarini gul 
ochilishiga o‘xshatib, uning go‘zalligini ta’riflaydi va Oygul qiyofasini jonlantiradi. 

O‘xshatish mukammal bo‘lishi uchun unda to‘rt unsur qatnashishi lozim. 1. Birlamchi (o‘xshatilmoqchi 
bo‘lgan) predmet (sharob to‘la piyola); 2. Ikkilamchi (o‘xshatilayotgan) predmet (go‘yo bahorgi lola); 3. 
O‘xshatilmoqchi va o‘xshatilayotgan predmetlarning o‘xshashlik alomati (botayotgan kun kabi; go‘yo 
qizlarning labi – „qizil rang"); 4. O‘xshatish qo‘shimchasi yoki ko‘makchisi (kabi, go‘yo): 

Qo‘limdagi sharob to‘la piyola,  
Qip-qizildir go‘yo bahorgi lola.  
Qip-qizildir botayotgan kun kabi,  
Qip-qizildir go‘yo qizlarning labi.   (H. Olimjon) 
O‘xshatishlarning hamma vaqt mukammal bo‘lishligini talab etish noo‘rin, chunki bu vosita ham asar 

g‘oyasining talabiga binoan turli-tuman (to‘liq, to‘liqsiz, vositasiz, sodda, murakkab, tarkibli, ketma-ket 
darajali va h. k.) bo‘ladi. 

Darvoqe, Zulfiya bilan bo‘lgan muloqotlarning birida shoiradan so‘rashadi: 
– Suhbatimiz she’riyat haqida bo‘layotgani uchun H. Haynening bir gapini esladim: „Ayolni ilk bor 

gulga o‘xshatgan odam buyuk shoir bo‘lgan. Uni ikkinchi martaba gulga qiyoslagan shoir esa oddiy laqma, 
xolos". Sizning-cha, shoir haqmi? 

Shoira bu savolga: „Yuz foiz. Chunki taqlid she’riyatning dushmani. Undan qochish kerak, deyishadi 
ba’zan. Yo‘q, uni butunlay yo‘qotish kerak",– deya qat’iy va asosli javobni beradi. 
Tashbeh san’atini yuzaga keltirish uchun shoir biror narsani ikkinchi biror narsaga o‘xshatadi. „Tashbehdan 
maqsad: o‘sha o‘xshatilgan narsani aniqroq tasavvur etish; butun ta’sirchanligi bilan ko‘z oldiga keltirish; 
o‘xshatib suydirish va o‘xshatib bezdirish; o‘xshatib maqtash va o‘xshatib rasvoyi jahon qilish". (V. 
Rahmonov) Tashbehning xillari ko‘p, uning ba’zilari quyidagicha nomlanadi: tashbehi mutlaq, tashbehi 
kinoyat, tashbehi mashrut, tashbehi izmor, tashbehi musalsal va h. k. (7-sinfdagi tashbehni 
yaxshilab,tushunib oʻqib va takrorlab oling.) 

Osh yesalar o‘rtada sarson ilik, 
Xo‘ja – chiroq yog‘i, Hakimjon – pilik. 

17 
 



 
Sifatlash – tasvir etilayotgan inson, predmet, narsa, hodisaning muhim belgisi (xislati, xususiyati, o‘ziga 

xosligi)ni ko‘rsatuvchi (izohlovchi, xarakterlovchi, ajratuvchi) so‘z bo‘lib, u aniqlanmishga sifatlovchi 
belgisini ko‘chiradi: 

Xalqim deb yugurar hovuchlab jonin,  
Xalqiga bag‘ishlar shavkatin-shonin.  
Lekin shu chopishda keta-ketguncha,  
Tozalab boradi xalqning hamyonin. 

Abdulla Oripovning ushbu to‘rtligida xalqni bahona qilib, jonini hovuchlab, tinimsiz yuguruvchi, go‘yo 
unga shavkat-u shonini bag‘ishlovchi odamlar tipi umumlashtirilganki, ularning bosh xislati xalqning 
hamyonini o‘pirishdir. 
Sallalari boshlarida oq savat,  
Ko‘rpacha tagda hamavaqt uch qavat. 
Birlari mo‘ltoninamo, hiylagar,  
Birlaridur kunda pix-u gavda xar. (Sifatlashlar) 

Badiiy san᾽atlar 
1. Lafziy san’atlar 

So‘zlarning tovush jihati bilan bog‘liq barcha she’riy san’atlarni o‘z ichiga olgan soha lafziy san’atlar 
deb yuritilgan. Uning tardi aks, tasdir, takrir, tadrij, tajziya, tashtir, tasbe, tarse, tadvir, ishtiqoq, raddi 
matla’, mukarrar, aks, saj’, qaytariq, muvozina, muzoraa, iltizom, nido, radif, hojib kabi ko‘rinishlari bo‘lib, 
„Lafziy go‘zalliklarning asosi uldirkim, alfozki(soʻzi) ma’nog‘a tobe’ qilg‘aylar" (Atoulloh Husayniy), ya’ni 
shakliy barnolik mazmun go‘zalligining voqe bo‘lishiga xizmat qiladilar. 

Tajnis (arabcha – o’xshash bo‘lmoq, jnsdosh) deb, yozilishi bir xil, ammo ma’nolari har xil bo‘lgan – 
jinsdosh so‘zlarning baytda ikki yoki undan ortiqroq takrorlanishiga aytiladi. 

Qo‘lingdan kelgancha chiqar yaxshi ot,  
Yaxshilik qil, bolam, yomonlikni ot.  
Nasihatim yod qilib ol, yolg‘izim,  
Yolg‘iz yursa, chang chiqarmas yaxshi ot. 

Ushbu tuyuqning birinchi misrasidagi „Ot" so‘zi shuhrat, yaxshi nom ma’nosida, ikkinchi misrasidagi „ot" 
so‘zi tashla, voz kech, uloqtir ma’nolarida, to‘rtinchi misradagi „ot" so‘zi hayvon – ot ma’nosida 
qo‘llanilgan. 

Ushbu mis Qoldagidek, jinsdosh so‘zlar talaffuz jihatidan to‘liq bir-biriga muvofiq bo‘lsalar („ot", 
„ot", „ot" kabi) tajnisi torn (mutloq tajnis), harf tartibi bir xil, lekin biri yozuvda ajralib tursa („Otoyim", 
„ot oyim") tajnisi mafruq (ajratilgan tajnis) deb yuritiladi.  

M: Qaddimni firoq mehnati yo qildi,  
Ko‘nglim g‘am-u anduh o‘tig‘a yoqildi,  
Holimni sabog‘a aytib erdim, ey gul,  
Bilmam, sanga sharh qilmadi, yo qildi.   (Zahiriddin Bobur) 
„Yoqildi" so‘zi uch marta boshqa-boshqa ma’nolarda ishlatilgan. Ayni paytda, so‘z o‘yinini vujudga 

keltirib, ohangdoshlikni yaratgan. Bundan tashqari harflar soni ham, harakat-u sukuni ham, hijolar miqdori 
va sifati ham bir-biriga muvofiqdir. 

Mulamma’ (arabcha – yarqiroq, yarqiratilgan) she’rni atayin ikki yoki undan ortiqroq til so‘zlari 
asosida yaratish san’atidir. Ba’zida u talmi deb ham yuritilgan. Ikki tilda yozilgan mulamma’ „shir-u 
shakar, uch tilda ifodalangan mulamma’ „shahd-u shakar deb yuritilgan. 

Xiroming ajib-u jamoling bade’,  
Kaloming balig‘-u maqoming rafe’.  
Uzoringga bermish xating jo‘shish  
Tarovat, chu rayhon fasli rabe’... 
Sidqiy Xondayliqiyga mansub ushbu g‘azalda „bade’, rafe’, rabe’ kabi so‘zlarning arab tilidan 

olinganini, mulamma’ qofiya turini yaratganini ko‘ramiz. 
Hamid Olimjonning do‘sti G‘afur G‘ulomga yozgan ushbu xatida ham mulamma’ san’atining voqe 

bo‘lishini, uning kulgili, shirador va dilbarligini anglaymiz:  

18 
 



 
G‘afuro, G‘afuro, ishlar qalay   Soat yettida Registon prixodi 
Sen emasmi A’zam Ayubga malay!   Senga ma’qul gaplar bir talay! 
Tardi aks (arabcha – teskari qilib takrorlash) – she’rning birinchi misrasida keltirilgan ikki so‘z yoki 

so‘z birikmalarini keyingi misrada o‘rnini almashtirib takrorlashdan iborat san’atdir. 
Ko‘p gulga bo‘ldi ajoyib balo qaro soching, 
Shikasta ko‘ngluma qaro balo soching. 

Boburning ushbu baytining birinchi misrasidagi „balo" so‘zi mustaqil holda „ofat" ma’nosini, „qaro" so‘zi 
esa sochning sifatini ifodalagan bo‘lsa, ikkinchi misradagi bu ikki so‘zning o‘rni almashtirilishi natijasida, 
ularning mazmuni ham o‘zgarib, „qaro" so‘zi „balo" so‘zining sifatlovchisiga aylanib, bu so‘zning 
ma’nosini yanada kuchaytirgan, har ikki so‘z qofiyadosh bo‘lganligi sababli takror zulqofiyatayn san’atini 
hosil qilgan. 

Takrir (arabcha – takrorlash) san’ati – muayyan she’rda u yoki bu so‘zni takror qo‘llashdir. So‘zni 
takrorlashdan maqsad, o‘sha so‘zning ma’nosini, tub mohiyatini ta’kidlash, unga o‘quvchi diqqatini 
tortishdir. 

„Layli, Layli! – debon chekib un,  
El deb: „Majnundir, ushbu Majnun". 

Alisher Navoiyning „Layli va Majnun" dostonidan keltirilgan ushbu baytda „Layli va Majnun" so‘zlari ikki 
marta takrorlangan. Birinchi so‘zning takrori Majnunning oshiqligini ta’kid etsa, ikkinchi so‘zda el nazdida 
ishq yo‘lidagi Majnunning haqiqatda majnunligi ta’kidlanyapti. 

Mukarrar (arabcha – takror-takror; qayta-qayta) san’atida, V. Rahmonovning yozishicha, shoir baytda 
takror-takror bo‘luvchi so‘zni ishlatadi. Takrirdan farqli ravishda mukarrar so‘zlar orasiga chiziqcha 
qo‘yiladi va takror so‘zning ikkinchisi nutqdagi „xo’p, juda, rosa" kabi kuchaytiruvchi so‘z vazifasini 
bajaradi. 

O‘tarsen o‘ynay-o‘ynay men gadoyi xasta yo‘l uzra,  
Qolurmen bir qiyo boqmoq uchun yolbora-yolbora.   (Alisher Navoiy) 

Muvozina (arabcha – tengdoshlik-“Tarse” She’rda birinchi misra so‘zlari bilan ikkinchi misra 
so‘zlarining bir-biriga ohangdosh, vazndosh, qofiyadosh bo‘lib kelishi tarse’ (ar.«ziynatlash, «bezash», 
«ipga marjon tizish») hisoblanadi.)) san’atida birinchi misradagi so‘zlar ikkinchi misradagi so‘zlar 
bilan vazn jihatidan ham, talaffuz jihatidan ham teng bo‘ladi. Muvozinada „parallel so‘zlar miqdori 
teng, so‘zlar hijolari teng, o‘qishdagi parallel misralarga sarflanadigan vaqt ham tengdir. Demak, 
shoir baytni shunday tuzadiki, birinchi misrada nechta ritmik to‘xtam va pauzalar bo‘lsa, ikkinchi 
misrada ham aynan o‘sha holat takrorlanadi" (V. Rahmonov): 

Misollar: 
   Layli ishqin tanimda jon qil,  
   Layli shavqin rangimda qon qil.   (Alisher Navoiy) 

 
Yod etmas emish kishini g‘urbatda kishi, 
Shod etmas emish kо‘ngulni mehnatda kishi. (Bobur) 
 
Jismimni talashsa erdi itlar, 
Qonimni  yalashsa erdi itlar. (A.Navoiy) 

 
„Musoviyat tarafayn" (ikki taraflama teng) da misralar odatdagi o‘qilishidan tashqari, yuqoridan pastga 

qarab ham o‘qiladi va o‘sha misralarning o‘zi kelib chiqadi. Ogahiy ijodida buni ko‘rish mumkin. Uning 
ikkinchi nomi ham borligini ko’rish mumkin. («Masnu’» – arabcha san’atli, sersan’at degani. ) Ham 
gorizantal, ham vertikal tomonidan o‘qish mumkin bo‘lgan she’r. U murabba’ (to‘rtburchak), musoviyat 
tarafayn (ikki tomoni ham teng) degan atamalar bilan ham yuritiladi. 
Bobur ijodidan: 
 
 
 

19 
 



 
№ 1 2 3 4 

1 1 Yetti meni o‘lturgali oxir hijron 
 

2 2 O‘lturgali qo‘yma meni qutqar ey jon 
 

3 Oxir meni qutqar 3 bu firoq asru yomon 
 

4 Hijron ey jon asru yomon oh-u fig‘on 

 Ogahiy ijodidan:dangh 
№ 1 2 3 4 

1 Ul sho‘xi ochildi xat-u ruxsori 
2 Ochildi rayohinda yuzi gulnori 
3 Xat-u yuzi besabr-u qarori man-man 
4 Ruxsori gulnori man-man zori 

2. Ma’naviy san’atlar 
So‘zning ma’nosi bilan bog‘liq she’riy san’atlar jamini ma’naviy san’atlar deb yuritiladi. Uning iyhom, 

ittifoq, tadbix, faxriya, taqsir, irsoli masal, tashxis, intoq, tazod, husni ta’lil, iltifot, talmix, ruju’, tazmin, 
muqobala, ta’riz, tanosib, tajnis, laf va nashr kabi o‘nlab ko‘rinishlari mavjud. 

Iyhom (arabcha – shubhaga solish, chalg‘itish) – shubhaga tushirishdir (Vohid Tabriziy), ya’ni bir 
baytda ikki xil (biri ochiq, ikkinchisi sirliroq) ma’noni ifodalash san’atidir. 
Sendek saname ko‘rman Lutfiy Chig‘atoyda,  
Chin so‘yla, Xito xo‘blarig‘a ne bo‘lursan? 

Bu yerda avvaliga, rost soʻzla degan,  ikkinchi tomonlama esa xitoylik pari maʻnosida kelyapti.  
Tazod (antiteza) (arabcha – qarshilantirish, zid) san’atida shoir she’rida qarama-qarshi, bir-biriga zid 

ma’noli so‘zlarni qo‘llaydi.  
E, Masihodam begim, bir dam ila bergil shifo,  
Sheva birla ko‘zlaring jonimni bemor ayladi. 
(Yorning (Masiho – Iso) dami (og‘zi) ko‘ziga qarama-qarshi qo‘yilgan: ko‘zi bemor qiladi, dami – nafasi 

shifo beradi. Ayni zamonda ko‘z bilan og‘iz bir-biriga bog‘liq, ikkalasi ham yornikidir.) 
Ko‘rinadiki, tazodda zid qo‘yilgan ikki tomon (obraz, predmet) qiyoslanadi, ayni zamonda, uzviy 

ravishda bir-biriga mustahkam bog‘lanib keladi. 
Tazmin (arabcha – bir narsani ikkinchi bir narsa orasiga qoʻymoq)da san’atkor yaratilayotgan asariga 

boshqa biror shoirning kuchli ta’sir qilgan misra yoki misralarini o‘zgartirishsiz kiritadi; faqat buning sharti 
bor: yaratilayotgan asardagi bosh g‘oyaga mos bo‘lishi, uning mohiyatini chuqurroq va ta’sirchanroq ochishi 
lozim. Jumladan, Mashrab o‘zining 

Sensan sevarim, xoh inon, xoh inonma,  
Qondur jigarim, xoh inon, xoh inonma.  
G‘am shomi firoqingda kabob etti falakni,  (Lutfiyda bu joyi Hijron kechasi charxi falakka yetar, ey 

moh) 
Ohi saharim, xoh inon, xoh inonma       
Zulfiya ham “O‘rik gullaganda" she’rida 
„Derazamning oldida bir tup,  
O‘rik oppoq bo‘lib gulladi..."  
Gulni ko‘rib ishqparast qalbim,  
Ming aytilgan darddan kuyladi, 

deb yozar ekan, sevimli yori Hamid Olimjonning shu nomdagi she’rining birinchi, ikki misrasini aynan 
keltiradi.  

Bunchalik mashhur misra va baytlarning shoirlar asarlarida takrorlanishi ayb sanalmaydi, balki uning 
asosida ustoz shoirlarga hurmat yotadi, ularning mahoratlariga qoyil qolishlikni bildiradi. 

20 
 



 
Tadrij (arabcha – ketma-ket, peshma-pesh,darajama-daraja) san’atida tasvirga olingan obyekt 

darajama-daraja rivojlantirib boriladi; bu rivojlanish jarayoni o‘xshatish vositasi bilan ketma-ket o‘sib 
boradi. 

Hamid Olimjonning: 
Na bo‘lg‘ay bir nafas men ham yanog‘ing uzra xol bo‘lsam,  
Labing yaprog‘idan tomgan ki go‘yo qatra bol bo‘lsam 

matla’li g‘azali ham tadrijga asoslangandir. Shoir mavzu va obrazni asta-sekin rivojlantirib, takomillashtirib 
boradi: 

Butog‘ingga qo‘nib, bulbul kabi xonish qilib tunlar,  
O‘pib g‘unchangni ochmoqlikka tong chog‘i shamol bo‘lsam. 

Bu misralardan so‘ng yana rivojlantirish, yana ko‘tarinki tasvirlash mumkin emasday tuyuladi. Lekin Hamid 
Olimjonning mohirligi shundaki, markaziy g‘oya – yorga fidoyilikning takomilini davom ettiradi, oldingi 
baytlardagi fikr, hissiyot oqimini yanada balandroq pog‘onaga olib chiqadi; yorning bo‘yini (hidini) tarqatib, 
olamni o‘zini bilmaydigan darajada mast holga keltirib, so‘ng bu holatga o‘zi lol qolishini, yor bilan yolg‘iz 
qolganda hatto xayolga aylanishga rozi ekanligini kuylaydiki, fidoyilikning bunchalik kuchli, bunchalik 
go‘zal ifodasidan, shoirning san’atidan kishi hayratga keladi: 

Bo‘yingni tarqatib olamni qilsam mast-u mustag‘riq,  
O‘zimning san’atimga so‘ng o‘zim hayratda lol bo‘lsam.  
Sening birla qolib bu mast-u lol olamda men yolg‘iz,  
O‘zimni ham topolmay, mayliga, oxir xayol bo‘lsam. 
Irsol-u masal (arabcha – maqol keltirish) she’riy baytda fikr qaymog‘ini tashuvchi, ayni paytda, 

judayam siqiq shakldagi maqollarni qoʻllash san’atidir. 
Har kishikim birovga qozg‘oy choh,  
Tushgay ul choh aro o‘zi nogoh. (“Sab᾽ai sayyor”) 
Vahob Rahmonov yozishicha, „Ikki maqol keltirish, ya’ni irsol-u du masal namunasini Muhammad 

Niyoz Nishotiyning „Husn va Dil" dostonidan ko‘raylik: 
Kimki qozar oqibat ul tushgusi,  
Kimki yoqar oxir o‘shal pishgusi... 
Shoir boshqa xalq maqollarini ham matnga jalb etsa, irsol-u masal san’ati namunasi bo‘laveradi. 

Chunonchi, Mavlono Lutfiy g‘azali maqtaidan: 
Bir g‘amza yetar Lutfiyni devona qilurg‘a,  
Bordur masal: „A1 oqil-u kamfihul ishora". 

Ko‘ryapmizki, muallif „Oqilga ishora kifoyadir" mazmunidagi arab maqolidan foydalangan" („She’r 
san’atlari", 12-bet). 
Eski o‘zbek tilida maqol, matal va iboralar masal yoki zarb ul-masal deb nomlangan. 
Shoirning «irsoli masal» san’atini qo'llashdan maqsadi o‘z fikrini maqol, matal, ibora yo hikmatli so‘z 
orqali quvvatlab olish, o‘quvchi ishonchini kuchaytirish va ifoda ta’sirchanligini oshirishdir. 

Misollar: 
Xunob ichar vaqtimda xush kelding, ko‘ngulkim, xalq aro, 
Yaxshi masaldurkim: «Kelur yaxshi kishi osh ustina». 

Tajohul-u orif (arabcha – bilib-bilmaslikka olish) „Andin iboratturkim, so‘zlaguvchi bir nimani bilur, 
bir nuqta bila o‘zni bilmagandek ko‘rsatur" (Atoulloh Husayniy). Ushbu san’at qo‘llanilgan baytning 
mazmunida gumonsirash, ikkilanish, shubhalanish, hayratlanish, ajablanish tuyg‘ulari yaqqol ko‘zga 
tashlansa-da, shu hissiyotlar orqali haqiqat, asos jonli va go‘zal tarzda gavdalanadi. Mashrabning quyidagi 
g‘azalida tajohul-u orif san’atining dilbar ijrosini ko‘rish mumkin: 

 
Malaksan yo bashar yo hur-u g‘ilmonsan, bilib bo‘lmas,  
Bu Lutf-u bu nazokat birla sendin ayrilib bo‘lmas. 
 
Ajab berahm dilbarsan, ajab sho‘xi sitamgarsan,  
Charog‘i husni ro‘yingdin ko‘ngulni ham uzib bo‘lmas. 
 

21 
 



 
Yuzing oftobini ko‘rib hayron bo‘lib qoldim,  
Falakka qo‘l uzotib shamsi anvarni olib bo‘lmas. 
 
Yuzing misli qizil guldir, ko‘ngul chun bulbuli shaydo,  
Bu gulni ishqidin bulbul chamondin ayrilib bo‘lmas. 
 
Kel, Ey Mashrab, agar oshiq bo‘lubsan bo‘lmag‘il g‘ofil,  
Bu g‘aflat uyqusidin, ey yoronlar, uyg‘onib bo‘lmas. 

“Namasan” 
ʻ

Asli seni ko rmaganman, nigorim! 
Qumrimisan, bulbulmisan, namasan? 

’
G amgin dilni xayolingda aldarman, 

’
Bog  ichinda bir gulmisan, namasan?.. 
Yo mushkmisan, yoki jambil, yo anbar.  
Aytolmayman, yo charxmisan, yo chambar.  
Daryomisan, yo mavjmisan, yo savsar, 
Girdobmisan, to'lqinmisan, namasan?.. 
Maxtumquli, kechgin kibr-u oringdan, 

’
Qo lingni tort bu befavo koringdan, 

’ ’
Jahon to la, sen g ofilsan Yoringdan, 
Yo mastmisan, shaydomisan, namasan? 

Talmeh (arabcha – nazar solmoq, ko’z qirini tashlash) san’atida „shoir qahramon siymosini 
gavdalantirishda uni o‘tmishdagi mashhur adabiy, diniy yoki tarixiy qahramonlar bilan qiyoslaydi, 
o‘xshatadi; goho o‘sha o‘tmish qahramonlari ism-shariflari aytilmay, ular bilan bog‘liq voqealar esga 
olinishi ham mumkin. Har ikki holda ham talmeh san’ati sodir bo‘ladi" (V. Rahmonov): 

Ko‘p o‘qurdum Vomiq-u Farhod-u Majnun qissasin,  
O‘z ishimdin bul ajabroq dostone topmadim.   (Alisher Navoiy) 
3. Lafziy-yu ma’naviy san’atlar 
So‘zning ham tovush, ham ma’no jihatlari bilan bog‘liq badiiy san’atlar jami lafziy-yu ma’naviy (ham 

lafziy, ham ma᾽noviy) san’atlar deb yuritiladi. Uning tashbeh, istiora, tanosib, tamsil, ta’riz, kinoya, tajnis 
kabi rang-barang ko‘rinishlari bor. 

Tanosib (arabcha – bir-biriga munosib)da bir-biriga jinsdosh, mutanosib bo‘lgan so‘zlar ishlatiladi va 
ular vositasi bilan lirik (kayfiyat, kechinma) qahramonning qiyofasi go‘zal ifoda etiladi. 

Ko‘z birla qoshing yaxshi, qabog‘ing yaxshi,  
Yuz birla so‘zing yaxshi, dudog‘ing yaxshi,  
Eng birla menging yaxshi, saqoqing yaxshi,  
Bir-bir ne deyin boshtin-ayog‘ing yaxshi. 
Tamsil (arabcha – misol keltirish) professor Anvar Hojiahmedovning yozishicha, she’r baytining 

birinchi misrasida ifodalangan fikrga dalil sifatida ikkinchi misrada hayotiy bir hodisani misol qilib 
keltirishga asoslangan san’atdir... 

Lutfiyning:  
Ey ko‘ngil, jonni xayoli olida qil peshkash,  
Har nima bo‘lsa aziz, eltur kishi mehmon sori, 

baytida ikkinchi misrada keltirilgan hayotiy hodisa – mezbonning o‘zi uchun eng aziz bo‘lgan narsani 
mehmon oldiga qo‘yishi birinchi misradagi fikr qiyosi emas, balki dalili, tasdiqiga xizmat qiladi. Baytdagi 
„Har nima aziz bo‘lsa, kishi mehmoniga tutadi, shuning uchun, ey ko‘ngul, sen ham joningni, ya’ni eng aziz 
narsangni yor xayoliga peshkash qil" mazmuni ham tamsil mohiyatini ko‘rsatib turibdi (A. Hojiahmedov. 
„She’r san’atini bilasizmi?" 7- bet). 

Qalb (arabcha – chappa, teskari ma’nosi ham bor) san’ati bayt yoki baytdagi biror so‘zni o‘ng va teskari 
holatlarda (non, amma kabi) bir xil o‘qilishi bilan bog‘liqdir. 

„Alisher Navoiy shahzoda Abobakr mirzoga adabiy saboqlar berar ekan, unga qalb san’atini ham 
o‘rgatgan. Kunlarning birida Abobakr mirzo ustozi huzuriga kirib: „Men bir qalb so‘z topdim",– debdi. 

22 
 



 
Navoiy „Qaysi?", – degan ekan, shahzoda „Qovoq", – deb javob beribdi. Navoiy shahzoda topqirligidan 
mamnun bo‘lib, „Shobosh!"– debdi. 

Adabiy dahomiz aytgan ana shu birgina so‘zga ahamiyat beraylik: birinchidan, vaziyatni hisobga olaylik; 
o‘quvchi bir san’atga misol topib aytgani uchun ustoz uni „Shobosh!" („Yasha! Qandingni ur, balli!") deb 
maqtadi. 

Ikkinchidan, shogirdi qalb so‘z topgan edi, ustozning mamnuniyati qalb so‘zda ifodalandi. Darhaqiqat, 
shahzoda aytgan „qovoq" va Navoiy javobidagi „shobosh" so‘zlarining har ikkisi ham o‘ng va teskarisidan 
o‘qilsa, o‘sha so‘zlarning o‘zi takrorlanadi. 

Uchinchidan, bu so‘zning yasalishi va kimga aytilganini hisobga olsak, „shobosh"ning yangi ma’nosi 
yuzaga chiqadi: mumtoz shoir bu so‘zni shahzodaga „shobosh", ya’ni podshoh bo‘lgin, degan niyatda ham 
aytgan... (V. Rahmonov. „She’r san’atlari", 69-bet). 

Bu san’at Polindromon (grekcha – qaytuvchi) deb ham yuritiladi. Unda ham she’r misralari o‘ngdan 
chapga va chapdan o‘ngga o‘qilganda bir xil bo‘lgan, badiiyligi esa muayyan tilning tuzilishiga bog‘liq 
sanalgan. Xitoy tilida ko‘plab g‘oyaviy-badiiy baquvvat polindromonlar uchrasa, rus tilida yaratilgan 
polindromonlar (masalan, V. Xlebnikovning „Razin" poemasi shu shaklda yaratilgan) yasamaroq va 
sun’iyroq ekanligini yaqqol ko‘rish mumkin: „Раб, нежь жен бар" kabi. Shoir A. Fet ijodida ham 
polindromonlar uchraydi: „А роза упала на лапу Азора"... 

She᾽riy san᾽atlar (Safo Matjon) 
Allegoriya. Allegoriya (majoz) ramzning bir ko‘rinishi bo‘lib, voqea-hodisa yoki narsa buyumning 
mavhum tushunchasi o‘rnida aniq tasvirni ifodalovchi ramziy so‘z (obraz)ni qo‘llash, ya’ni adabiy asarda 
o‘quvchiga noaniq bo'lgan tushunchani ko‘pchilikka ma’lum bo‘lgan narsalarga xos belgilar bilan ifodalash 
usulidir. 

Misol: tulki - ayyor va aldamchi kishi, bo‘ri - ochko‘z, chumoli - zahmatkash kishi va hok. (majoziy 
degani) 
Anafora-Banddagi misra, gaplarning boshidagi so‘z yoki so‘z birikmasining boshqa misralar boshida ham 
aynan takrorlanib kelishi anafora(takror)dir. 

Misol: Endi odam quldek sotilmas, 
Endi odam o‘tga otilmas. 
Endi unga qafas bo‘lmas jon, 
Endi dunyo bo‘lmaydi zindon. (H. Olimjon «Zaynab va Omon»dagi Sobir gapi) 

Alliteratsiya-Tovushlar ohangdorligi, asosan, bir xil tovushlarning takrorlanishidan hosil bo'lgan 
ohangdorlik alliteratsiya (tavze) bo‘lib, bunda she’rda, jumlada, bandda va qisman nasriy asarlarda ham bir 
xil tovushlar takrorlanadi. 
Misol: Qaro qoshing, qalam qoshing, 

Qiyiq qayrilma qoshing, qiz. 
Qilur qatlimga qasd, qayrab 
Qilich qotil qaroshing, qiz... (Erkin Vohidov) 

Epifora-Bunda she’r misralari oxirida tovush, so‘z va iboralar takrorlanib keladi.  
Kulgan boshqalardir, yig‘lagan menman, 
0‘ynagan boshqalar, ingragan menman. (Cho‘lpon) 

Harf san’ati-(Kitobat) -badiiy tasvirda arab alifbosidagi harflardan foydalanish sana᾽tidir. 
Nigoro, bori g‘am birla faqiri notavon aylab, 
«Alif»dek qomatimni «lom-alif» yanglig' duto qilding. (Huvaydo) 
Husni ta’lil― (ar.«chiroyli dalillash») adabiy asarlarda tasvirlanayotgan biror hodisaga shoirona biror sabab 
ko'rsatish, she’rda biror voqeani unga daxli bo‘lmagan boshqa hodisa bilan izohlashdir. Uning asosida 
muayyan bir hodisani real - hayotiy mantiq bilan emas, balki shoirona xayol - badiiy mantiq bilan 
«isbotlash» yotadi. 

 Garchi shuncha mag‘rur tursa ham//Piyolaga egilar choynak. 
       Shunday ekan, manmanlik nechun//Kibr-u havo nimaga kerak? (E. Vohidov) 
Nozuklik ichra belicha yo‘q tori gisuyi//0‘z haddini bilib belidin o‘lturur quy  

23 
 



 
Istiora-Badiiy asarlarda so‘zni o‘z ma’nosidan boshqa bir ma’noda, ya’ni majoziy ma’noda qo'llash san’ati 
istiora(tag ma᾽no,metafora)dir. Bu san’at so‘z ma’nolari ko'chishining bir turi bo‘lib, u narsa va hodisalar 
o‘rtasidagi o‘xshashlikka asoslanadi. Shu jihatdan istiora tashbeh (o'xshatish) san’atiga yaqin turadi. 
«Istiora» arabcha so‘z bo‘lib, «biron narsani omonatga (vaqtincha) olmoq», “Qarzga olish” degan 
ma’nolarni ifodalaydi.  

Sher yurakli bu Lochin Qoqib qanot - qulochin, 
Quzg‘unlardan asradi Elning xotin - xalochin. 

(M.Shayxzoda «Kapitan Gastello») 
Bunda Lochin - kapitan Gastello; quzg'unlar - fashistlar ma’nosida ishlatilgan. 
Ishtiqoq-(ar. «so‘zdan so‘zni ajratmoq») she’r baytlarida o‘zakdosh so‘zlarni qoʻllash san’ati hisoblanadi. 
Misol: 

Ganja vatan, ko‘ngli oning ganjxez, 
Xotiri ganjuru tili ganjrez(A. Navoiy) 

Laff va nashr - Bu san’at she’r baytida avval bir necha narsa yoki tushuncha nomini ketma-ket keltirib, 
keyin ular haqidagi hukmlarni ketma-ket bayon qilishni nazarda tutadi. Laff (ar.) «yig'ish», nashr (ar.) 
«yoyish» demakdir. XV asr adabiyotshunosi Atoulloh Husayniy uni shunday tushuntiradi: «Laff-nashr ondin 
iboratturkim, bir nechani zikr qilurlar, andin so ‘ng ul bir nechaga aloqador bir necha nimani bu nimalarning 
har biri ul bir nechaning qaysi birig ‘a taalluqlug ‘ erkonin aniq bilmay zikr qilurlar». 
Bunda shoir biror narsa yoxud hodisani sanab, so‘ng shu tartibda ularga tegishli o'xshatishlarni tizib chiqadi. 
Qoshing/,   erning/,  yuzung/,     ey rashki rizvon, 
Hilol-u/  kavsar-u /bog‘i jinondur/. 
Peyzaj-Badiiy asarda aks ettirilgan joy va tabiat tasviri peyzaj (fr.«mamlakat, joy») bo‘lib, u turlicha 
vazifalarni o'taydi. Misol: «Cho‘l burgutini izlab Oltiariqdan Yozyovonga otda jo‘nadim. Hali quyosh 
botmagan, uning kechki qizg‘ish barglari sarg‘aygan o‘riklarni, terak uchlarini lovillab yondirayotgandek. 
Osmon ko‘m-ko‘k, ufqda xuddi atayin bo'yab qo‘ygandek, qip-qizil bulut parchasi sudralib yuribdi...» (Said 
Ahmad «Cho‘l burguti») 
Ruju᾽- Oldingisiga qaraganda kuchliroq ifoda, she’riy san’atni keltirish yoki oldingi fikrni aniqlashtirish, 
to'ldirish usuli. Ruju’ning mohiyati o‘z-o‘zini inkor etib, fikrni kuchaytirishdadir. 

‘
Misol: O n sakiz yil dema, yuz sakson yil o‘lsa, uldurur 

Husn shohi, ul balolarkim, ko‘z-u qoshindadur. (A.Navoiy) 
Meni ishqdin man’ etar soda shayx, 
Dema soda shayx, aytkim, loda shayx. (A.Navoiy) 

Saj’-Gapdagi ayrim bo'laklarning vazn yoki qofiyada moslashishi, nasriy asarlardagi qofiya saj’ 
(ar.«qofiyali nasr») deyiladi. 
Misollar: «Har kim maydonga ot soladi, otini o‘zdirgan odam oladi. Har kimning o‘z ko‘ngli o‘zidan 
qoladi».(«Alpomish» dostonidan) 
Ta᾽did-(Ta’zd, shumur, siyoqat-ul a’dod, e’dod, te’dod) fikriy rivoj, ketma-ketlik, tadrijiylikni bildiradi. U 
grammatik qurilmalarning bir xil shaklidan ketma-ket foydalanish orqali ham yuzaga chiqishi mumkin. 
M: Tilingni ko‘dazgil, ko‘zingni ko‘daz, Bo‘g‘uzni ko‘dazgil, halol, yegil az. 
 

 

 

 
 
 
 
 

24